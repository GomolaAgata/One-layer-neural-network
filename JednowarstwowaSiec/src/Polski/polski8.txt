Jak widzimy z powyższego zestawienia strukturalizacja materiału składającego się na historię sztuki może być bardzo różna i wynikać z wielu, dość arbitralnie przyjętych czynników. Można sprawdzić, jak to wygląda w odniesieniu do okresu, w którym ży- jemy, czyli w obrębie świadomości jednego pokolenia. Taka świadomość pokolenia trwa około 130 lat [Porębski 1970]. Jest to okres, w którym staremu, ale jeszcze żyją- cemu człowiekowi, przekazała bezpośrednio jego babcia czy dziadek, informacje osobiście przeżyte przez nich w dzieciństwie. Dla takiego okresu, liczonego od 1890 roku, przeanalizowałem przemiany formy, które zachodziły w modernizmie zarówno w sztuce wysokiej, jak i w sztuce stosowanej [Rylke 2018]. Z przeprowadzonej analizy wynikało, że chociaż proces budowy formy przebiega w czasie, to ten proces ma podłoże nie tylko formalne, ale również społeczne. Od znaczeń ukrytych, wydoby- wanych z formy linią, poprzez geometryczną racjonalizację form, a następnie nasy- cenie ich wątkiem emocjonalnym, możemy poprzez te fazy, uzyskane formy prze- kształcić w dzieła ekspresyjne i wreszcie stworzyć z nich miejsce środowiskowe. Wyni- ka z tego znaczna złożoność i ewolucja procesu kształtowania formy. Zróżnicowane podejście historyków sztuki do materiału badawczego zależy od położenia akcentu na niektórych aspektach tego złożonego procesu i wydobycie elementów istotnych dla refleksji dominującej w danym okresie. Stąd w tej książce nie wpiszę się w określo- ny, zbudowany w przeszłości, nurt badań nad sztuką, ale położę akcent na elementy przydatne współczesnym artystom.
Polska historia sztuki, pomijając zainteresowania takich arystokratycznych dyletan- tów, jak Stanisław Kostka Potocki, który przetłumaczył i wydał w 1815 roku dzieło Winckelmanna, rozpoczęła się powołaniem w 1882 roku na Uniwersytecie Jagielloń- skim w Krakowie Katedry Historii Sztuki [Kalinowski 1996]. Aktywność tej katedry skupia- ła się przede wszystkim na inwentaryzacji polskich zabytków i doprowadziła do wy- dania w 1962 roku Historii sztuki polskiej w zarysie [Dobrowolski, Tatarkiewicz 1962].
33
Podobne, inwentaryzacyjne zadania stawiał przed historykami sztuki na Uniwersyte- cie Warszawskim Zygmunt Batowski, który przyjechał do Warszawy ze Lwowa w 1917 roku. Warszawska Katedra Historii Sztuki, podobnie jak w Krakowie, ograniczała swoją działalność do inwentaryzacji dzieł sztuki i badań archiwalnych [Poprzędzka 1996]. Podobnie było na Uniwersytecie Poznańskim w Zakładzie Historii Sztuki, prowadzonym przez Szczęsnego Dettloffa [Labuda 1996]. Podczas, gdy wymienione ośrodki skupia- ły się na dokumentowaniu zasobów sztuki w podzielonej przez zaborców Polsce, dwa ośrodki wykraczały poza te konwencjonalne ramy. Pierwszym z nich był ośrodek lwowski kierowany od 1893 roku przez Jana Bołoza Antoniewicza. Według niego hi- storia sztuki prowadzi do poznania, poprzez formę, ludzkich myśli i uczuć. Jak wyraził to jego następca, który w 1919 roku objął Katedrę Historii Sztuki Polskiej i Wschodnio- europejskiej, Władysław Podlacha (ryc. 63): dzieło sztuki, choćby z odległej epoki pochodzące, winno być uznane za czyn duchowy, a nie za zabytek archeologiczny [Malkiewicz 1996, s. 65]. Lwowski ośrodek, zajmujący się, oprócz zadań dokumenta- cyjnych, metodologią historii sztuki, formą dzieła, sztuką nowoczesną i jej kontekstem humanistycznym, jako jedyny w Polsce uprawiał historię sztuki zgodnie z międzynaro- dowymi standardami obowiązującymi w nauce światowej [Malkiewicz 1996]. Drugim ważnym ośrodkiem badań nad historią sztuki w okresie międzywojennym, w tym wy- padku badań nad historią architektury, był Zakład Architektury Polskiej Politechniki Warszawskiej, prowadzony od 1922 roku przez Oskara Sosnowskiego (ryc. 64). Wy- chował on wielu wybitnych specjalistów, takich jak badacz urbanistyki Czesław Kras- sowski działający po wojnie na Politechnice Warszawskiej, specjalista od ogrodów Gerard Ciołek, który później działał na Politechnice Krakowskiej, Bogdan Guerquin pracujący na Politechnice Wrocławskiej, Jan Zachwatowicz, generalny konserwator zabytków w okresie odbudowy Warszawy, Juliusz Starzyński, twórca Instytutu Sztuki PAN [Miłobędzki 1996]. Sam Oskar Sosnowski działał też jako czynny architekt, dość swobodnie traktując spuściznę przeszłości. Czasem historyzował, jak w wypadku neo- romańskiego Kościoła Niepokalanego Poczęcia Najświętszej Maryi Panny w Warsza- wie (ryc. 65), ale też zaprojektował nowoczesny, nawiązujący do modnego formi- zmu, kościół św. Rocha w Białymstoku (ryc. 66). Wojna zmiotła oba te ośrodki. Oskar Sosnowski zginął we wrześniu 1939 roku, a Lwów Władysława Podlachy znalazł się poza granicami Polski. Po wojnie Władysław Podlacha przeniósł się ze Lwowa do Wrocławia, gdzie kierował Katedrą Historii Sztuki do 1951 roku. Kiedy zmarł, zlikwido- wano we Wrocławiu studia z historii sztuki [Zlat 1996]. Zbiegło się to z czasem, kiedy w nauce polskiej zaczęła obowiązywać metoda marksistowska. Stawiała ona przed sztuką zadania agitacyjne, wprowadzała obowiązujący podział zasobu dzieł sztuki na dzieła postępowe i wsteczne oraz negowała wartość sztuki, która nastąpiła po okresie dominacji realizmu. Wymagało to eliminacji z badań i nauczania sztuki całe- go dorobku sztuki od końca XIX i przez cały XX wiek oraz selektywnego podejścia do obiektów sztuki wcześniejszej. Ponieważ w sztuce obowiązywała forma zdefiniowana przez socrealizm, a metodologia badań nad sztuką została określona przez koncep- cję walki klas, to dotychczas przyjęta w nauce europejskiej historia sztuki nie mogła w Polsce funkcjonować. Mimo zerwania z niektórymi dogmatami, marksistowska histo- ria sztuki obowiązywała w Polsce aż do końca XX wieku [Morawski 2000]. W wyniku tego uczniowie Władysława Podlachy znaleźli przystań nie w uniwersyteckich kate-
34

drach historii, ale na uczelniach artystycznych: Ksawery Piwocki w warszawskiej, a Maria Rzepińska w krakowskiej Akademii Sztuk Pięknych.
  Ryc. 63. Maria Dolińskia-Stachiewicz. Władysław Podlacha, 1930r., Muzeum Baworowskich, Lwów
Ryc. 64. Oskar Sosnowski
  Ryc. 65. Oskar Sosnowski. Kościół Niepoka- lanego Poczęcia Najświętszej Maryi Panny w Warszawie 1908-1939r., fot. J. Rylke
Ryc. 66. Oskar Sosnowski. Kościół św. Rocha w Białymstoku, 1926-1946r.,
35

Co bada historia sztuki?
Jeśli sztukę chcesz poznawać Przez poznawcze operacje To nie musisz nic oglądać Czytaj mądre dysertacje
Historia sztuki jest częścią historii, która jest dyscypliną naukową zajmującą się bada- niem przeszłości. Dlatego przyjęła ona ogólny, stosowany w historii podział, który obejmuje: prehistorię, czyli czasy, kiedy ludzie nie znali jeszcze pisma (mogą to być dla niektórych kultur czasy niemal współczesne); starożytność, umownie liczoną do upadku pod naporem barbarzyńców zachodniej części Cesarstwa Rzymskiego w końcu V wieku; średniowiecze trwające do końca XV wieku, kiedy upadek Konstan- tynopola i odkrycie Ameryki zmieniło historię Europy; wreszcie okres nowożytny, trwa- jący od tego czasu do dzisiaj. Okres nowożytny jest w historii sztuki dzielony z grubsza na cztery okresy: renesans – XV i XVI wiek, barok – XVII do połowy XVIII wieku, roman- tyzm – do połowy XIX wieku i modernizm, który teoretycznie trwa do dzisiaj. To jest trochę podział szkolny. Specjaliści się spierają, tworząc różne style pośrednie, jak ma- nieryzm, rococo, secesję, postmodernizm; style dzielą na różne odłamy i kierunki, ale mielibyśmy z tego mnóstwo podrozdziałów mącących jasno określone szkolne po- działy.
Co bada historia sztuki? Jak czytamy w podstawowym podręczniku do historii sztuki [Skubiszewski 1973], historia sztuki bada zachowane dzieła sztuki (wytwory artystycz- ne) poprzez dwa zakresy operacji poznawczych: badania dzieła, jako przedmiotu materialnego i badania przejawów sztuki w dziele. Czyli badamy ciało i duszę dzieła. Co prawda czytając opracowania z historii sztuki więcej jest w nich odniesień do do- kumentów i opisów niż do samych dzieł sztuki, ale należy przyjąć, że taka eseistyka, to nie historia sztuki, tylko badanie jej kontekstu. Jeżeli przejdziemy do wymienionych operacji poznawczych, to badając dzieło jako przedmiot materialny, zajmujemy się:
1. Technologią wykonania, czyli tworzywem materialnym dzieła i zastosowaną przy jego wykonaniu techniką. Badamy, jak powstało dzieło. Na przykład kolumny Partenonu (ryc. 67) były składane z bębnów łączonych drewnianymi czopami i ob- rabianych dopiero po postawieniu takich słupów. Stąd ich rzeźbiarska i indywidualna forma i mimo prostego, klockowego zestawienia, odporność na sejsmiczne wstrząsy. Architektura i rzeźba w antyku były pokryte barwną polichromią, która nie dotrwała do czasów nowożytnych stąd, w przeciwieństwie do średniowiecza, naśladujący an- tyczne wzory renesans i klasycyzm czasów nowożytnych nie polichromował rzeźb i ścian budowli.
2. Tym, co pozostało z pierwotnego dzieła, a więc zmianami w substancji dzieła, które zaszły od czasu jego powstania, (czyli czym dzieło jest dzisiaj). Te zmiany, to nie tylko ubytki, ale również naprawy, nawarstwienia, czyli uzupełnienia, przebudowy i modernizacje. Jest to szczególnie istotne w wypadku dzieł sztuki ogrodowej, które są narażone nie tylko na zniszczenie, ale też na naturalny rozwój tkanki przyrodniczej, z której te dzieła są przede wszystkim zbudowane (ryc. 68).
36

 Ryc. 67. Iktinos i Kallikrates, Partenon, 438r.p.n.Chr., Ateny, fot. J. Rylke
 Ryc. 68. Karl Friedrich Schinkel i Peter Joseph Lenné, Pałac i park w Kamieńcu Ząbkowickim, 1858r., fot. J. Rylke
37

3. Odtworzeniem czasu powstania dzieła (kiedy dzieło sztuki powstało). Stosuje się w tym celu różne metody, także o charakterze technicznym (dendrochronologia, datowanie radiowęglowe, termoluminescencyjne). Datowanie jest czasem trudne, nawet z dobrze rozpoznanych obszarów Europy. Gigant z Cerne Abbas w Dorset w Anglii mimo swojej wielkości jest różnie datowany. Niektórzy uważają, że pochodzi z epoki brązu i przedstawia celtyckiego boga Dagdę, inni, że przedstawia Herkulesa i pochodzi z roku 180, jeszcze inni, że jest to dzieło Denzila Hollesa, z połowy XVII wieku, wreszcie inni datują je na 1748 rok. Pierwsze udokumentowanie tego dzieła pochodzi dopiero z 1764 roku (ryc. 69, 70).
Ryc. 69. Denzil Holles? Gigant z Cerne Abbas w Ryc. 70. Rysunek giganta z 1764 roku. Dorset, relief, kreda, darń, 55m., 180, 1641, 1748r., The Gentleman's magazine, t. 34, s. 336
4. Odtworzeniem miejsca powstania dzieła (gdzie dzieło powstało). Chociaż dyslokacje dotyczą przede wszystkim zabytków ruchomych, to znamy także przeno- szenie zabytków nieruchomych. W Karpaczu możemy zobaczyć najstarszą w Polsce budowlę drewnianą, norweską świątynię z miejscowości Vang, przeniesioną do Kar- pacza w XIX wieku. Przykładem problemów z określeniem miejsca powstania służą drzwi z katedry w Gnieźnie przedstawiające historię misji i męczeństwa św. Wojcie- cha. Odtworzono datę ich powstania, nawet przypuszczalne imię ich autora, ale spór się toczy o miejsce powstania drzwi. Wysuwano, powołując się na podobne wzory: Mozę, Magdeburg, Kijów, Hildesheim, Czechy, a nawet odczytując niewyraź- ny ryt na brzegu drzwi: Liege, Lille i Lucino. Zamiast drzwi, jak przypuszczano, mógł też przyjechać do Gniezna sam artysta, który drzwi wykonał na miejscu (ryc. 71, 72).
5. Atrybucją, czyli identyfikacją artysty (kto dzieło wykonał). Założenie, uwzględ- niane przez prawo autorskie przyjmuje, że koncepcja dzieła sztuki powstaje w jednym umyśle, co odróżnia je od wytworu fabrycznego czy rzemieślniczego, który jest wyko-
  38

nywany w sposób powtarzalny lub zgodny z przyjętym wzorem. Nie zawsze atrybucja jest możliwa, bo wiele dzieł pozostało anonimowych, ale często tworzy się abstrak- cyjnego artystę, któremu możemy przypisać zespół dzieł – na przykład w pierwszej połowie XVI działał w Antwerpii anonimowy portrecista, określany dzisiaj jako Mistrz Półfigur Kobiecych. Przy dziełach zbiorowych wyróżnia się osobę, której wpływ na kształt dzieła był decydujący. W wypadku ogrodów, które ulegały zmianom ze względu na występujący w nim materiał roślinny, także za autora przyjmuje się oso- bę, mającą na ich kształt decydujący wpływ. Na przykład w angielskiej książce o sztuce ogrodowej [Richardson 2003], jako twórca warszawskiego Parku Łazienkow- skiego występuje król Stanisław August Poniatowski, a jako twórcy Raju, Allach i Bóg Judeochrześcijański. Na początku XX wieku, wraz z rozwojem fotografii i poligrafii do sztuki wszedł fotomontaż, w którym często wykorzystywano wycinki prasowe, teksty i ilustracje nieokreślonego autorstwa. Jednak zostały uznane jako dzieła oryginalne (ryc. 73). Dzisiaj dochodzi jeszcze jeden problem. Dzieła sztuki zaczynają tworzyć komputery, a właściwie wykorzystywana w tym celu sztuczna inteligencja. Na razie jeszcze te dzieła są współtworzone przez człowieka, ale jego autorstwo staje się co- raz bardziej rozciągnięte od stworzenia algorytmu działania sztucznej inteligencji do jej zastosowania (ryc. 74, 75).
Ryc. 71. Piotr? Życie św. Wojciecha, drzwi Ryc. 72. Drzwi katedry gnieźnieńskiej, rysu- gnieźnieńskie, brąz, 167x328cm., 1175r., Ka- nek Joachima Lelewela z 1857 roku tedra, Gniezno
  39

  Ryc. 73. Hannah Höch. Da Dandys, fotomon- Ryc. 74. Grzegorz Rogala. Owady, style- taż, 30x23cm. 1919r. gam, 70x50cm., 2020r.
 Ryc. 75. Grzegorz Rogala. Włóczykij, stylegam, 50x70cm., 2020r.
40

6. Przebiegiem procesu wykonania dzieła, a więc odtworzeniem warsztatu arty- stycznego, który dzieło wytworzył (jak je wykonano). Ten punkt wiąże się z punktem poprzednim i dotyczy przede wszystkim poznania technologii i kolejnych faz powsta- wania dzieła. Wcześniej dzieła najczęściej powstawały jako wytwory warsztatu pro- wadzonego pod kierunkiem mistrza i on je sygnował, określając jakość wytwarzane- go w takim warsztacie produktu. Nawiązali do tego Amerykanie prowadząc zimną wojnę z komunizmem i lansując, jako odpowiedź na socrealizm pop-art, czyli sztukę opartą na konsumpcyjnym, amerykańskim stylu życia. Zaangażowani w tym celu specjaliści od reklamy, przy pomocy profesjonalistów, wytwarzali w firmie Gemini G. E. L. [Fine 1985] dzieła o wysokim standardzie wykonania. Dzisiaj szczególnie istotny jest proces wykonania dzieła w wypadku dzieł procesualnych. Te dzieła, powstając w konkretnym miejscu i czasie, istnieją później w przestrzeni sztuki wyłącznie w formie dokumentacji filmowej i fotograficznej, którą tworzą inni artyści. Można tu przytoczyć, funkcjonujące jako odrębne dzieło, wykonane w 1967 roku w Łazach przez Eusta- chego Kossakowskiego zdjęcie. To zdjęcie przedstawia Koncert morski, który obok Tratwy Meduzy, Barbujażu erotycznego, Kultury agrarnej na piasku i Zatopienia, współtworzył Panoramiczny happening morski reżyserowany przez Tadeusza Kantora i wykonany w ramach pleneru artystycznego w Osiekach przez jego uczestników i plażowiczów (ryc. 76).
Ryc. 76. Eustachy Kossakowski. Koncert morski, dokumentacja Panoramicznego happeningu morskiego Tadeusza Kantora, 1967r., Muzeum Sztuki Nowoczesnej, Warszawa
7. Przyczynami i okolicznościami powstania dzieła, to znaczy identyfikacją dzie- ła i twórcy w historii, (dlaczego dzieło powstało). W ten sposób, obok sztuki o charak- terze dewocyjnym, powstała w XVII wieku sztuka religijna. Reformacja wycofała z
 41

kościołów wizerunki świętych, ale nie wprowadziła pełnego ikonoklazmu, obrazy reli- gijne znalazły swoje miejsce w mieszczańskich domach. Jako przykład może służyć obraz Rembrandta Krajobraz z miłosiernym Samarytaninem (ryc. 77). Podobnie wprowadzenie w 1982 roku stanu wojennego w Polsce spowodowało bunt artystów, odwrócenie się od oficjalnego życia artystycznego i podjęcie tematu opresyjności władzy (ryc. 78).
8. Późniejszymi dziejami obiektu - jego losami od chwili powstania do dzisiaj, (co się z dziełem działo). Z obiektami sztuki różnie postępowano, ale dopiero w połowie XIX wieku francuski architekt Eugène Viollet-le-Duc uznał, że dzieła gotyku powinny odzyskać swoją pierwotną formę - więcej powinny posiadać formę idealną, nawet taką, jakiej nigdy nie posiadały. Wiele francuskich zabytków, zamków, ratuszy i ko- ściołów, tak znanych, jak paryska katedra Notre Dame, zostało zgodnie z jego pla- nami odbudowane, względnie uzupełnione. Największą jego realizacją była rekon- strukcja kościołów i murów miejskich w Carcassone, które zostały współcześnie wpi- sane do światowego dziedzictwa UNESCO (ryc. 79). Przeciwstawiał się takiemu po- dejściu do zabytków ze względów estetycznych Anglik John Ruskin, a ze względów naukowych Austriak Alois Riegl, ale odbudowa zabytków znalazła gorących zwolen- ników i trwa w najlepsze. Po ostatniej wojnie odbudowano warszawskie Krakowskie Przedmieście, wykorzystując jako wzory przy odtwarzaniu elewacji budynków, obrazy Canaletta z XVIII wieku. Widać to na przykładzie dekoracji elewacji Kamienicy Johna zwróconej w stronę placu Zamkowego (ryc. 80, 81, 82).
Ryc. 77. Rembrandt van Rijn, Krajobraz z miłosiernym Samarytaninem, olej, deska, 46x65cm, 1638r., Muzeum Książąt Czartoryskich, Kraków
 42

 Ryc. 78. Jan Rylke, Mouseion Polski, akryl, płótno, 38x55cm, 1982r.
Ryc. 79. Bazylika St-Nazaire-St-Celse w Carcassone, XIIwiek, rekonstrukcja Eugène Viollet-le- Duc, XIX wiek, fot. J. Rylke
 43

 Ryc. 80. Canaletto (Bernardo Bellotto). Krakowskie Przedmieście od strony Bramy Krakow- skiej, olej, płótno,112x170cm,1768r.
Ryc. 81. Krakowskie Przedmieście od strony Bramy Ryc. 82. Obecny wygląd kamienicy Krakowskiej na pocztówce z początku XX wieku Johna, fot. J. Rylke
Z jednej strony podział na badanie dzieła jako przedmiotu materialnego niewiele się różni od badania zawartych w nim przejawów sztuki. Artyści nie wprowadzają takie- go rozróżnienia. Z drugiej strony, jak stwierdziliśmy w poprzednim rozdziale, przy takich analizach najważniejszy jest dominujący w danym czasie paradygmat naukowy i metodologiczna postawa badającego dzieła sztuki naukowca. Historia sztuki przeni- ka się dzisiaj z innymi naukami humanistycznymi, tracąc w niej pozycję dominującą. Jak pisze Marta Leśniakowska [2013, s.259]: Dziś pozycję tę zajmują inne dyscypliny, którym historia sztuki systematycznie ulega potwierdzając ostatecznie znaną diagno- zę Hansa Beltinga o „końcu historii sztuki”, jako kresu pewnej metody jej uprawiania, końcu tradycyjnej jej formuły, w której dzieje sztuki są prezentowane jako linearny ciąg następujących po sobie epok stylistycznych podporządkowujących proces
  44
Mazurek Dąbrowskiego (posłuchaj muzyki hymnu i) – polska pieśń patriotyczna z 1797 roku, od 26 lutego 1927[1] oficjalny hymn państwowy Rzeczypospolitej Polskiej.
Spis treści
1	Historia hymnu
2	Wpływ polskiego hymnu na inne pieśni narodowe
3	Tekst
4	Analiza tekstu
5	Popełniane błędy
6	Wykonywanie hymnu
7	Ochrona hymnu
8	Zobacz też
9	Uwagi
10	Przypisy
11	Linki zewnętrzne
Historia hymnu

Słowa hymnu – nazywanego Pieśnią Legionów Polskich we Włoszech – zostały napisane przez Józefa Wybickiego. Autor melodii, opartej na motywach ludowego mazurka (właściwie mazura) pozostaje nieznany. Początkowo sądzono, że melodię tę skomponował książę Michał Kleofas Ogiński (twórca poloneza – Pożegnanie ojczyzny), potem materiały archiwalne temu zaprzeczyły i do dziś najczęściej autorzy śpiewników i prac naukowych podają określenie „melodia ludowa” (a niektórzy dodają do tego asekuracyjny znak zapytania)[2].
Pieśń powstała w mieście Reggio nell’Emilia w ówczesnej Republice Cisalpińskiej (obecnie północne Włochy)[3], jednak dokładna data i okoliczności jej napisania oraz pierwszego wykonania nie są pewne, do dziś pozostając przedmiotem sporów wśród historyków. Według Wojciecha Podgórskiego było to:
...między 16, a 19 lipca 1797 r. – pod wpływem pierwszego wzruszenia, jakie opanowało Wybickiego na widok polskich mundurów, orłów, sztandarów – powstały strofy żołnierskiego wyznania wiary: Jeszcze Polska nie umarła[4]

Podobnego zdania jest np. Jan Pachoński[5] i inni badacze. Według Bronisława Bilińskiego[6] pieśń musiała jednak powstać wcześniej – między 10 a 15 lipca, a wskazywać mogą na to ustalenia XIX-wiecznego badacza Mazurka, Wojciecha Sowińskiego, który twierdził, że:

...na specjalnym zebraniu starszyzny legionowej w Reggio w lipcu 1797 r. w nastroju radosnego oczekiwania, odśpiewał Wybicki „Pieśń”[7].

Według Bronisława Bilińskiego[8] owo zebranie starszyzny legionowej mogło odbyć się 14 lub 15 lipca – w rocznicę zburzenia Bastylii, pieśń musiała więc powstać wcześniej.

Nie jest też znany moment pierwszego publicznego wykonania Mazurka na ulicach Reggio. Według Juliusza Willaumego[9] mogło to nastąpić już 16 lipca, podczas defilady. Inni naukowcy przyjmują dzień 20 lipca, kiedy to przy okazji pożegnania legionów w mieście generał Dąbrowski zasadził na Piazza Piccolo w Reggio pamiątkowe drzewko wolności. Pierwszym wykonawcą mógł być sam Wybicki, który śpiewał sam lub z grupą żołnierzy[10][11].

Wiadomo jednak, że pieśń od samego początku zyskała popularność i była chętnie śpiewana przez legionistów.

29 sierpnia 1797 gen. Dąbrowski pisał do autora tekstu z Bolonii: Żołnierze do Twojej pieśni coraz więcej gustu nabierają[12]. Z początkiem 1798 znana była już we wszystkich zaborach. Tekst ogłoszono po raz pierwszy w Mantui w lutym 1799 w gazetce „Dekada Legionowa”. Śpiewana była podczas triumfalnego wjazdu gen. H. Dąbrowskiego i J. Wybickiego do Poznania 3 listopada 1806 r.[13], podczas powstania listopadowego (1830), styczniowego (1863), przez Polaków na Wielkiej Emigracji, w czasie rewolucji 1905, I i II wojny światowej. Tekst Mazurka był tłumaczony przez poetów solidaryzujących się z walczącą Polską i znany był w 17 językach, m.in.: niemieckim, francuskim, angielskim, rosyjskim, węgierskim, chorwackim, macedońskim, serbskim, słowackim, litewskim oraz żmudzkim. Podczas Wiosny Ludów (1848) Mazurek Dąbrowskiego śpiewany był na ulicach Wiednia, Berlina i Pragi, gdzie cieszył się szczególną popularnością. Mazurek Dąbrowskiego był wykorzystywany w utworach muzycznych. Jako jeden z pierwszych użył go Karol Kurpiński, który skomponował w 1821 fortepianową (organową) fugę na jego temat[a]. Fuga ta, zinstrumentowana przez autora, zabrzmiała pod jego batutą 1 stycznia 1831 roku w wykonaniu orkiestry Opery Warszawskiej. Ryszard Wagner wykorzystał melodię Mazurka w uwerturze Polonia skomponowanej po upadku powstania listopadowego. Grano ją pod okupacją niemiecką w czasie II wojny światowej, gdy zabronione było granie polskiego hymnu. W zmienionej postaci użyto muzyki hymnu w nazistowskim filmie propagandowym Powrót do ojczyzny (Heimkehr).

W miarę popularyzowania się pieśń przybierała różne formy dostosowane do okoliczności, czasami zmieniając w refrenie nazwisko Dąbrowskiego na nazwisko innego wodza. Podczas powstania listopadowego popularny był Mazurek Skrzyneckiego ze słowami „Marsz, marsz, cna młodzi, Skrzynecki dowodzi!...”[15]. Natomiast w czasie I wojny światowej wśród polskich legionistów śpiewano Mazurka Piłsudskiego z refrenem: „Marsz, marsz Piłsudski, Prowadź na bój krwawy, Pod twoim przewodem Wejdziem do Warszawy”[16].

W czasie powstania styczniowego powstała wersja z inną melodią znana jako Marsz Czachowskiego z refrenem „Marsz, marsz, Polonia, Nasz dzielny narodzie. Odpoczniemy po swej pracy W ojczystej zagrodzie”, która pod koniec XIX i w początkach XX wieku zyskała popularność jako Marsz Polonii. Podczas II wojny światowej żołnierze polscy na Zachodzie śpiewali tę wersję z refrenem Marsz, marsz Sikorski.

Na melodię polskiego hymnu śpiewano na Śląsku popularną patriotyczną pieśń pt. „Długo nasz Śląsk ukochany...” do słów śląskiego poety oraz pisarza Konstantego Damrota[17].

W czasie powstania warszawskiego w 1944 roku węgierskie jednostki stacjonujące w Warszawie sympatyzowały z walczącymi Polakami. Orkiestra 5 węgierskiej dywizji rezerwowej odegrała dla warszawiaków Mazurka Dąbrowskiego na Ursynowie[18].

Wpływ polskiego hymnu na inne pieśni narodowe
 Osobny artykuł: Hymn wszechsłowiański.
Polski hymn narodowy stał się protoplastą dla innych słowiańskich hymnów i pieśni. Słowacy śpiewali: Hej, Slováci, ešte naša slovenská reč žije. Autorem w 1834 r. był Samo Tomášik, pastor luterański. Ten tytuł później został zamieniony przez Czechów na Hej, Slované. Pieśń stała się pieśnią wszystkich Słowian po zjeździe wszechsłowiańskim w 1848 roku w Pradze. Łużyczanie mają pieśń Hišće Serbstwo njezhubjene (Jeszcze Łużyce nie zginęły) napisaną przez Handrija Zejlera w 1845 r. na wzór Mazurka Dąbrowskiego, a Chorwaci pieśń Još Hrvatska ni propala (Jeszcze Chorwacja nie umarła) z 1833 autorstwa Ferdynanda Livadicia[19]. Tekst ukraińskiego hymnu narodowego z 1863, zaczynającego się od słów Ще не вмерла Україна (Jeszcze nie umarła Ukraina), jest kolejnym przykładem, jak polska pieśń wyzwoleńcza, która stała się późniejszym oficjalnym hymnem narodowym, promieniowała na ludy ościenne[20].

W czasie powstania listopadowego 1831 roku Mazurek Dąbrowskiego zawędrował na Żmudź jako pieśń ludowa pod tytułem. „Pieśń Żmudzinów telszewskiego powiatu w wojnie r. 1831”. Do melodii polskiego hymnu napisano siedem zwrotek tekstu po żmudzku. Pierwsza zwrotka w polskim tłumaczeniu brzmi[21]:

„Jeszcze Polska nie zginęła, gdy Żmudzini żyją
I Żmudź walkę rozpoczyna, gdy się w Polsce biją.
Polacy z Rusią, ze Żmudzią i Litwą
Wywalczą swobody tak świętą bitwą”.
Tekst

Faksymile rękopisu Mazurka Dąbrowskiego Józefa Wybickiego
Aktualna treść[22]	Tekst według pisowni rękopisu Wybickiego[23]
Jeszcze Polska nie zginęła,
Kiedy my żyjemy.
Co nam obca przemoc wzięła,
Szablą odbierzemy.

Marsz, marsz, Dąbrowski,
Z ziemi włoskiej do Polski.
Za twoim przewodem
Złączym się z narodem.

Przejdziem Wisłę, przejdziem Wartę,
Będziem Polakami.
Dał nam przykład Bonaparte,
Jak zwyciężać mamy.

Marsz, marsz, Dąbrowski...

Jak Czarniecki do Poznania
Po szwedzkim zaborze,
Dla ojczyzny ratowania
Wrócim się przez morze.

Marsz, marsz, Dąbrowski...

Już tam ojciec do swej Basi
Mówi zapłakany –
Słuchaj jeno, pono nasi
Biją w tarabany.

Marsz, marsz, Dąbrowski...

Jeszcze Polska nie umarła,
kiedy my żyjemy.
Co nam obca moc wydarła,
szablą odbijemy.

Marsz, marsz, Dąbrowski
do Polski z ziemi włoski
za Twoim przewodem
złączem się z narodem.

Jak Czarnecki do Poznania
wracał się przez morze
dla ojczyzny ratowania
po szwedzkim rozbiorze.

Marsz, marsz, Dąbrowski...

Przejdziem Wisłę przejdziem Wartę
będziem Polakami
dał nam przykład Bonaparte
jak zwyciężać mamy.

Marsz, marsz, Dąbrowski...

Niemiec, Moskal nie osiędzie,
gdy jąwszy pałasza,
hasłem wszystkich zgoda będzie
i ojczyzna nasza.

Marsz, marsz, Dąbrowski...

Już tam ojciec do swej Basi
mówi zapłakany:
„słuchaj jeno, pono nasi
biją w tarabany”.

Marsz, marsz, Dąbrowski...

Na to wszystkich jedne głosy:
„Dosyć tej niewoli
mamy Racławickie Kosy,
Kościuszkę, Bóg pozwoli”.
Analiza tekstu

Józef Wybicki
Pierwsza zwrotka hymnu nawiązuje do ostatniego rozbioru Polski. Po klęsce insurekcji kościuszkowskiej, w 1795 terytorium Rzeczypospolitej zostało całkowicie rozdzielone pomiędzy Rosję, Prusy i Austrię. Zwrotka wyraża zatem patriotyzm i wiarę w odzyskanie niepodległości.

Po III rozbiorze Rzeczypospolitej znaczna liczba polskich żołnierzy wyemigrowała do Francji i Włoch. W styczniu 1797 generał Jan Henryk Dąbrowski na mocy umowy z rządem lombardzkim, w porozumieniu z Francuzami, utworzył Legiony Polskie. W refrenie autor, który współtworzył Legiony, wyraził nadzieję powrotu do Polski pod dowództwem gen. Dąbrowskiego.

Nadzieja legionistów na powrót do Polski była jednak związana z walkami prowadzonymi pod zwierzchnictwem generała Napoleona Bonaparte, który już wówczas odnosił sukcesy wojskowe w północnych Włoszech, a kilka lat później rządził Francją. W drugiej zwrotce (a trzeciej zwrotce w rękopisie Wybickiego) hymnu autor wyraził przekonanie, iż z pomocą Bonapartego żołnierze podążając z zachodu poprzez rzekę Wartę i południa poprzez Wisłę byliby w stanie przywrócić niepodległą Polskę.

Trzecia zwrotka (druga według oryginalnego rękopisu) nawiązuje do Stefana Czarnieckiego, dowódcy polskiego w czasie potopu szwedzkiego w XVII wieku i m.in. przeprawy na wyspę Als.

W oryginalnym rękopisie Wybickiego występuje czwarta zwrotka, której brak we współczesnym hymnie. W zwrotce tej autor doradza, iż jedynym warunkiem obronienia się przed dwoma największymi zaborcami, tj. Prusami (Niemiec) i Rosją (Moskal), będzie ogólnonarodowa zgoda.

Czwarta zwrotka (piąta według rękopisu) stanowiła dla pozostających na emigracji legionistów obraz Polaków pozostających w Ojczyźnie i wysłuchujących tarabanu na znak zbliżających się polskich wojsk. Roman Kaleta zwraca uwagę, że aby oddać intencje autora fragment – Już tam ojciec do swej Basi mówi zapłakany... powinien być rozumiany – Już tam ojciec do swej Basi mówi zapłakanej. W wielu gwarach końcowe -ej było i jest wymawiane i zapisywane jako -y, np. zamiast z bożej łaski – z boży łaski, zamiast waszej starej matki – waszy stary matki, czyli zapis y jako ścieśnionego -|e| końcówki -ej. Nie jest też prawdopodobne, aby autor pisząc pieśń patriotyczną, która miała zagrzewać do walki, umieścił w niej, wbrew istniejącym stereotypom właściwych zachowań mężczyzn i kobiet, postać zapłakanego dojrzałego mężczyzny[24][25][26].

W szóstej zwrotce (w rękopisie) Józef Wybicki nawiązał do Tadeusza Kościuszki, zwycięskiego dowódcy z bitwy pod Racławicami w czasie powstania w 1794 r. Wyraził również ufność w Opatrzność Bożą.

Podsumowując, słowa Pieśni Legionów Polskich we Włoszech nawiązywały do wzniosłych wydarzeń z dziejów polskiego oręża oraz współczesnych zwierzchników wojskowych, w których pokładano nadzieję na powrót do Ojczyzny i odzyskanie niepodległości.

Popełniane błędy
Zdarza się śpiewanie ...póki my żyjemy... W rękopisie Wybickiego oraz w ustawowo zatwierdzonym tekście Hymnu jest forma ...kiedy my żyjemy... i tylko ona jest oryginalna i obowiązująca[b][27]. Jerzy Bralczyk uważa jednak, że trochę dziwne jest połączenie czasownika dokonanego („zginęła”, „umarła”) z niedokonanym („żyjemy”) przez „kiedy”. Normalne byłoby „żyje, kiedy my żyjemy”. A jeszcze bardziej „żyje, póki my żyjemy”. Jeśli „nie zginęła”, mniej niezręczne i bardziej jednoznaczne jest „póki” (...). „Póki” w hymnie nie razi. Wolę je w każdym razie od banalnego, mniej gramatycznie i znaczeniowo dopasowanego „kiedy”[28]. W jednym z wywiadów doprecyzowuje: Tutaj „kiedy” było z początku raczej tożsame z „jeśli”: jeśli my żyjemy nadal, to Polska nie zginęła. Natomiast w naszych czasach to „kiedy” brzmi nieco dziwnie i niezręcznie. Znacznie bardziej pasowałoby mi tutaj: „…skoro my żyjemy”[29].

Innym błędem jest śpiewanie dwóch równych nut (dwóch ósemek) w miejscu, w którym pierwsza powinna być trzy razy dłuższa od drugiej (ósemka z kropką i szesnastka). Ósemka z szesnastką to rytm, który pokrywa się z sylabami „Je-szcze”; „Nie zgi” (pierwsza sylaba od słowa „zginęła”); „Kie-dy”; „Co nam”; „przemoc”; „szablą”; „Z zie-mi”[30].

Wykonywanie hymnu
Publicznie hymn państwowy wykonuje się lub odtwarza w szczególności w czasie uroczystości oraz świąt i rocznic państwowych[31]. Podczas wykonywania lub odtwarzania hymnu państwowego obowiązuje zachowanie powagi i spokoju. Osoby obecne podczas publicznego wykonywania lub odtwarzania hymnu stoją w postawie wyrażającej szacunek, a ponadto mężczyźni w ubraniach cywilnych – zdejmują nakrycia głowy, zaś osoby w umundurowaniu obejmującym nakrycie głowy, niebędące w zorganizowanej grupie – oddają honory przez salutowanie. Poczty sztandarowe podczas wykonywania lub odtwarzania hymnu oddają honory przez pochylenie sztandaru. Przepisy, wydane na podstawie ustawy o godle, barwach i hymnie Rzeczypospolitej Polskiej oraz o pieczęciach państwowych, określają zachowanie umundurowanych osób występujących w zorganizowanej grupie[32]. Hymn Rzeczypospolitej Polskiej powinien być wykonywany lub odtwarzany w sposób zapewniający mu należną cześć i szacunek[33]. W szczególności zabrania się wykonywania hymnu ze zmienioną melodią lub tekstem.

Hymn państwowy można wykonywać w opracowaniach wokalnych, instrumentalnych oraz wokalno-instrumentalnych, zgodnych z ustawową wersją melodyczną i jej harmonizacją. Zapisy nutowe oraz dźwiękowy według harmonizacji profesora Kazimierza Sikorskiego dostępne są na stronie Ministerstwa Kultury i Dziedzictwa Narodowego[34].

Ochrona hymnu
Naruszenie przepisów o hymnie RP stanowi wykroczenie zagrożone karą aresztu lub grzywny[35]. Istnienie ochrony prawnej hymnu wynika bezpośrednio z Konstytucji Rzeczypospolitej Polskiej (art. 28)[36].