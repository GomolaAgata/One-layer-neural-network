Wiara i krajobraz. Jak wyglądały wierzenia neolityczne? Możemy się tylko domyśleć, że było to klasyczne pogaństwo, czyli wielobóstwo. Wszyscy Indoeuropejczycy, którzy obecnie zajmują Europę i południową Azję, mieli podobne wierzenia, u nas po- wszechnie znane z greckich mitów. Do pierwotnych neolitycznych wierzeń nawiązy- wali w XX wieku artyści, którzy poszukiwali w pogańskiej przeszłości rasowych i naro- dowych korzeni (ryc. 145). Krajobraz neolitu był już znacznie, w porównaniu do po- przedniego okresu przekształcony. Ludzie nie wędrowali, tak jak w paleolicie bezu- stannie. Ich wędrówki ograniczały się do obszaru plemiennego, w którym wypalano fragmenty lasu pod uprawy, następnie je porzucano i w następnym roku wypalano kolejny obszar. Mieszkańcy byli jednak powiązani z siedliskami zimowymi, do których powracano po zebraniu plonów. Znamy takie siedlisko z naszego terenu, czyli z Bi- skupina (ryc. 146). Było ono stosunkowo niewielkie, bo liczyło 103 domostwa, czyli około 500 mieszkańców. Domy reprezentowały podobną powierzchnię i wyposaże- nie, należy więc sądzić, że tamte społeczności nie były specjalnie rozwarstwione. Jeżeli możemy porównać ówczesny styl życia, to analogią będą, reprezentujące dzisiaj zbliżony do siebie standard, ogródki rodzinne, czy domy letnie, w których mieszkamy okresowo, powracając zimą do stałego miejsca zamieszkania.
Ryc. 145. Stanisław Szukalski. Projekt Ryc. 146. Brama prowadząca do osady neoli- Duchtynii na dnie Smoczej Jamy w Kra- tycznej w Biskupinie, rekonstrukcja
kowie – posąg Światowida, rysunek,
1936r.
  74
Co możemy zaczerpnąć ze sztuki starożytnej?
Od piramid czasu Wieki przeminęły I z pamięci naszej Ich bogi zginęły
Każda z pierwotnych cywilizacji wynalazek pisma przypisywała swoim bogom. Była to zmiana, której ludziom nie można było przypisać. Od momentu wynalezienia pi- sma kończy się prehistoria i zaczyna historia. Ta granica jest dla poszczególnych ob- szarów płynna, bo w Polsce zaczyna się od jej chrztu. Nie są pismem wcześniejsze, znane nawet z paleolitu piktogramy, które mają charakter odniesienia do magii sympatycznej (podobne rodzi podobne). Stąd starożytność zaczyna się w każdej z kultur w innym momencie. Pierwszymi z piszących byli 5000 lat temu Sumerowie z Me- zopotamii, przekazując możliwość takiej komunikacji sąsiednim ludom. Nieco tylko później tę umiejętność opanowali Egipcjanie, a od 4500 lat używają pisma kultury z doliny Indusu i Chińczycy. Pismo Majów z Ameryki Środkowej jest późniejsze, liczy oko- ło 2300 lat [Diringer 1972]. Wielkie cywilizacje starożytne rozwinęły się w specyficznym krajobrazie, który Christian Norberg-Schulz nazwał krajobrazem kosmicznym. Ludy, które te cywilizacje stworzyły, gdy odkryły możliwość uprawy zbóż, zeszły z gór w do- liny wielkich rzek, leżących wzdłuż 30 równoleżnika na półkuli północnej naszego globu. Tam, w groźnym otoczeniu pustyń lub dżungli tworzyli zbiorowym wysiłkiem oazy cywilizacji. Stąd w ich religiach, najbardziej znanych z Egiptu, wierni wahali się w oddawaniu czci bohaterom pozytywnym, jakim był Ozyrys lub bohaterom negatyw- nym, jakim był Set oraz tyrańskim rządów ich ziemskich wcieleń. Sam krajobraz był w pełni przez człowieka ukształtowanym krajobrazem życia, skontrastowanym z krajo- brazem naturalnym – krajobrazem śmierci. Tak, jak dla neolitu charakterystyczne były megality, tak dla najstarszego okresu starożytności charakterystycznymi budowlami były piramidy, czyli ostrosłupy foremne na kwadratowej podstawie. W Mezopotamii były to budowle sztucznie uformowane z kilkoma lub kilkunastoma tarasami, na ich szczycie znajdowała się świątynia, do której czasem zstępował Bóg. Żadna z tych budowli nie doczekała w całości do naszych czasów, ale przez to, że jej opis zamie- ściła Biblia, tworzono liczne jej wizerunki. Wieżę Babel widać na jednym z wawelskich arrasów i na licznych, także współczesnych, jej wizerunkach (ryc. 147, 148). Zachowa- ły się też podobne, choć znacznie późniejsze piramidy z Ameryki Środkowej, na któ- rych do czasu przybycia Hiszpanów dokonywały się krwawe obrzędy (ryc. 149). Ma- jowie mieli podobną nazwę dla piramidy, jak dla góry, a dla poprzedzającego ją placu, nazwę analogiczną jak dla jeziora. Stąd towarzyszące piramidom obszerne place. Przykładem Aleja Zmarłych w Teotihuacán (ryc. 150). Także dzisiaj takie staro- żytne budowle Ameryki inspirują twórczość, czy to artystów sztuki krajobrazu (ryc. 151), czy architektów, takich, jak Frank Lloyd Wright, który nawiązywał w swoich bu- dowlach do dawnych azteckich budowli (ryc. 152). Niedawno w Warszawie Marek Budzyński proponował budowę wilanowskiej Świątyni Opatrzności w formie świętej góry z towarzyszącym jej jeziorem (ryc. 153). Nieco inny charakter miały najbardziej znane i największe piramidy wzniesione w czasach starożytnego Egiptu. Pierwsza z
75

nich powstała jako grobowiec faraona Dżesera i została zaprojektowana i wykona- na w latach 2630-2611 p.n. Chr. przez jego architekta i wezyra Imhotepa. Wzorował się on na schodkowych zigguratach z terenu Mezopotamii, stąd ma ona jeszcze kształt piramidy schodkowej, ale nie jest już platformą pod świątynię Boga, ale ka- miennym nagrobkiem faraona. Prostokątny obszar sacrum tego świątynnego zespo- łu jest wydzielony z pustyni murem. Przejście przez mur na wewnętrzny dziedziniec prowadzi przez ciemny korytarz, który pełnił rolę śluzy psychologicznej wiodącej z pustyni do obszaru sacrum, na jasną przestrzeń placu, z którego widoczna jest w peł- nej okazałości cała piramida. Za piramidą umieszczono pomniejszone, charaktery- styczne dla Egiptu obiekty, a obok dziedzińca kaplice dla bogów z poszczególnych egipskich nomów. Później powstały kolejne, jeszcze większe piramidy, już w formie regularnego ostrosłupa. Przeżyły one Egipt, stając się pomnikami grobowymi leżące- go na południu Kusz, wreszcie stając się w XIX wieku artefaktami w romantycznych ogrodach i wyróżniającymi się nagrobkami na cmentarzach (ryc. 154, 155).
Ryc. 147. Athanasius Kircher. Wieża Babel, Ryc. 148. Wiesław Kruczkowski. Wieża Babel, miedzioryt, 1679r., Biblioteka Uniwersytecka, akryl, olej, 100x100cm, 2004r.
Heidelberg
Ryc. 149. Piramida Majów. Kukulkán zstępujący jako wąż podczas równonocy, wysokość 30m., X wiek, ChichenItzá
   76

 Ryc. 150. Aleja Zmarłych, 300-450r., Teotihuacán
 Ryc. 151. Michael Heizer. Miasto na pustyni Newada, 1970r., fot. Tom Vinetz.
 Ryc. 152. Frank Lloyd Wright. Hollyhock, 1919-1921r., Los Angeles 77

 Ryc. 153. Marek Budzyński. Świątynia Opatrzności (projekt),2000r.
  Ryc. 154. Grobowiec Leopolda Friedricha Dittmera, w Brodnicy, wysokość 250cm., fot. A. Wieczorek
Ryc. 155. Herman von Pückler-Muskau. Branitz - piramida – tumulus w parku, 1860-1863r., fot. B. Maliszewska
Ponieważ egipska piramida nie niosła na sobie świątyni, a w piramidzie Sumerów hierarchia bytów wznosiła się wraz ze stopniami do sanktuarium na szczycie wieży, Egipcjanie musieli stworzyć poziomy odpowiednik piramidy świątynnej. Zamienili stopnie piramidy na kolejne dziedzińce prowadzące do leżącego na końcu tak ukształtowanej osi sanktuarium Boga. Taka struktura została przeniesiona przez Izraeli- tów ze Świątyni Jerozolimskiej do kościołów chrześcijańskich, w których sanktuarium Boga jest umieszczone na końcu osi przebiegającej przez kościół. Wyraźnie można takie układy zobaczyć w kościołach prawosławnych. W nich sanktuarium od nawy oddziela ikonostas z namalowaną na nim piramidalną, hierarchiczną strukturę bo- skich bytów (ryc. 156).
78

 Ryc. 156. Jerzy Nowosielski. Ikonostas, 1989r., Wyższe Seminarium Duchowne, Lublin
Ryc. 157. Jan Rylke, fot.. Machu Picchu, od- Ryc. 158. Ieoh Ming Pei. Piramida Luwru, 1989r., bitka srebrowa, 1988r. Paryż
  79

W Ameryce Południowej starożytnym miastom towarzyszyły góry, stąd nie trzeba by- ło tam wznosić piramid (ryc. 157), podobnie było w Azji, w której góry towarzyszyły starożytnym cywilizacjom. Piramidy stanowiły wraz z towarzyszącymi im placami cen- tralne punkty starożytnych miast. Tę ich cechę czasem wykorzystują współcześni urbaniści, żeby zaznaczyć środek miasta. W ten sposób prezydent Francji François Mitterrand w 1989 roku zainicjował umieszczenie na dziedzińcu Luwru szklanej pira- midy na wzór egipskiej piramidy Cheopsa (ryc. 158). Obok piramidy jeszcze jeden artefakt z tego okresu starożytności przeniknął do nowożytnej urbanistyki. Był to egip- ski słup falliczny, czyli obelisk, w którym mieszkał bóg Ra. Już w czasach antycznych wywieziono z Egiptu obeliski do Rzymu i Konstantynopola, teraz obok Watykanu takie obeliski stoją w Paryżu, Londynie, Stambule i w Nowym Jorku. Wznosi się również, na wzór starożytnych współczesne obeliski. Najwyższy, liczący 169 metrów, postawiono w Waszyngtonie (ryc. 159). Z polskich najbardziej znany jest obelisk lubelski, postawio- ny jako pomnik Unii Lubelskiej, która połączyła Litwę z Polską (ryc. 160).
  Ryc. 159. Robert Mills. Pomnik Waszyngtona, marmur, piaskowiec, granit, wysokość 169,3m., 1848-84r., Waszyngton
Ryc. 160. Feliks Bentkowski i Paweł Maliński. Pomnik Unii Lubelskiej, żeliwo, mosiądz, wysokość 13m., 1826r., Lublin
80

Rzeźba i malarstwo. Ponieważ pismo wyparło informacje zawarte wcześniej w geo- metrycznych ornamentach, w tym okresie starożytności ornamentykę ograniczono do prostej dekoracji towarzyszącej realistycznym, czyli nie abstrakcyjnym, ale wi- docznym w rzeczywistości przedstawieniom. Te przedstawienia przybierały kształt schematycznej ilustracji treści fabularnych. Przy pozorach realizmu podlegały ści- słym, rzemieślniczym kanonom przedstawiania. Hieratyczne postacie, polichromo- wane płyty przedstawień, fabularne ciągi akcji z towarzyszącymi tekstami przez stu- lecia nie ulegały ewolucji i właściwie wystarczy po jednym przykładzie z Mezopota- mii, Egiptu czy Mezoameryki do rozpoznania stylu obrazowania z tych obszarów. Wi- dzimy to już na tzw. Sztandarze z Ur, który był prawdopodobnie pudłem rezonanso- wym harfy (ryc. 161).
Ryc. 161. Pudło harfy (sztandar) z Ur, lapis lazuli, masa perłowa, 100x70cm., 2600r.p.n.Chr. Muzeum Brytyjskie, Londyn
Wszystko w takich przedstawieniach było podporządkowane przekazywanym tre- ściom. Wizerunki z towarzyszącymi tekstami opowiadały pewną historię, a kanon przedstawień ją uczytelniał i czynił zrozumiałą (ryc. 162-164). Możemy to porównać z kroniką Feliksa Topolskiego tworzoną przez ponad 30 lat i prezentowaną w jego pra- cowni pod londyńskim mostem (ryc. 165) lub z współczesnym obrazowaniem komik- sowym (ryc. 166). Podobne łączenie hieroglificznego tekstu z ilustrującym go obra-
 81

zem widzimy też we współczesnym graffiti (ryc. 167). Nie zawsze możemy współcze- sne realizacje traktować jako przykład analogicznego czy ahistorycznego myślenia. Niektórzy artyści byli zafascynowani współczesnymi tyraniami, jak Jose Ribera komu- nizmem, czy Stanisław Szukalski faszyzmem i bezpośrednio nawiązywali do tradycyj- nej sztuki starożytnego Meksyku, w której mogli dostrzec siłę władzy opartej na terro- rze i masowych mordach (ryc. 168-171).
  Ryc. 162. Suza, fryz nieśmiertelnych, cegła reliefowa, glazurowana, VIw.p.n.Chr., Muzeum Pergamońskie, Berlin
Ryc. 163. Głowa Olmeków z La Venta, bazalt, wysokość 240cm., 900r.p.n.Chr., Parque-Museo La Venta, Villahermosa
 Ryc. 164. Nebamun nadzorujący prace w swojej posiadłości, 1400-1352r.p.n.Chr., Metropolitan Museum of Art, Nowy Jork
82

  Ryc. 165. Feliks Topolski. Pamiętnik XX wieku, Ryc. 166. Jan Rylke, Wycieczka do Malborka, labirynt 6x200m., 1953-1989r., arkady pod akryl, płótno, 60x82cm., 2002r.
Hungerford Bridge, Londyn.
 Ryc. 167. Graffiti na murze wyścigów konnych w Warszawie, beton, spraj, 2003r., fot. J. Rylke
83

 Ryc. 168. Bitwa. Malowidło ścienne, 790-791r., Bonampak, Meksyk
 Ryc. 169. Diego Rivera. Historia Meksyku. Mural w Pałacu Narodowym, 1929-1935r., Meksyk 84

  Ryc. 170. Coatlicue, andezyt, Ryc. 171. Stanisław Szukalski. Rysunek. wysokość 252cm., 1487-1520r.,
Narodowe muzeum Antropologii,
Meksyk
Ostatnią ze starożytnych tyranii były Chiny za pierwszego chińskiego cesarza Qin Shi. W jego grobowcu odkryto w 1974 roku ponad 8000 naturalnej wielkości żołnierzy, którzy mieli służyć cesarzowi w zaświatach (ryc. 172). To odkrycie stało się inspiracją dla multiplikowanych postaci tworzonych między innymi przez Magdalenę Abaka- nowicz (ryc. 173). W starożytności, kiedy rządziły wielkie cywilizacje, zdarzały się wy- jątki od stosowania ścisłych kanonów, na przykład związane z religijną rewolucją fa- raona Echnatona, kiedy wizerunki zyskiwały indywidualny wyraz i można je odnosić do konkretnych postaci, takich jak jego żona Neferetiti (ryc. 174). Odkrycie jedynego zachowanego z tej epoki grobowca faraona Tutenchamona w 1922 roku, gdzie zo- baczono egipski kanon modyfikowany indywidualną interpretacją, wpłynęło na roz- wój międzywojennego stylu art deco. Najbardziej znana przedstawicielka tego stylu, Tamara Łempicka namalowała w 1929 roku swój autoportret na okładkę niemiec- kiego pisma dla kobiet Die Dame, nawiązując do tego popiersia żony faraona (ryc. 175).
85

 Ryc. 172. Terakotowa Armia, glina, 210r.p.n.Chr.,
 Ryc. 173. Magdalena Abakanowicz. Tłum i indywidualność, 2015r.,
86

  Ryc. 174. Totmes. Neferetiti, wapień i stiuk Ryc. 175. Tamara Łempicka, Autoportret w zielo- polichromowany, wysokość 50cm., 1345 nym Bugatti, olej, deska, 35x27cm., 1929r. r.p.n.Chr., Muzeum Egipskie, Berlin
87

Co możemy zaczerpnąć ze sztuki antycznej?
Iliada Homera
Lody na patyku Naguśka Wenera Wszystko to z Antyku
Kultura Antyku, tym się różniła od wcześniejszych starożytnych kultur, że od renesan- su, aż do połowy XIX wieku stanowiła wyłączną inspirację dla kultury europejskiej. Była to inspiracja nie jako pewien model postępowania, ale wzór bardzo konkretny, bezpośrednio kopiowany. Ten wzór stanowiła przede wszystkim kultura i sztuka grec- ka, której Rzym był kontynuacją. Źródłem uporządkowania tej kultury był system de- mokratycznej władzy, określony przez Solona na przełomie VII i VI wieku p.n.Chr, oraz pierwotna nauka z jej filozofią, którą zapoczątkował Tales z Miletu i z matematyką, którą rozwinął Pitagoras, obaj żyjący w VI wieku p.n.Chr. W pełni ukształtowały się obie te dziedziny wiek później, w okresie klasycznym. Kontynuację tego okresu przed- stawił na początku czasów nowożytnych Rafael Santi pod postacią Szkoły Ateńskiej z Arystotelesem i Platonem w centrum, jako tej szkoły nauczycielami (ryc. 176). Na wschodzie w tym samym czasie, kiedy w Europie rozwijała się kultura antyczna, roz- grywały się ważne religijne rewolucje: buddyzm, dżinizm, konfucjanizm i taoizm, które zmieniły oblicze Azji i funkcjonują w niej do dzisiaj. W przeciwieństwie do wcześniej- szych teokratycznych, starożytnych despotii, Grecy wprowadzili w swoich miastach ustrój demokratyczny. W greckich polis, rozsianych u wybrzeży mórz, Śródziemnego i Czarnego, centrum miasta nie mieściło świątyni, ale stanowiło pusty plac, gdzie mo- gli spotykać się mieszkańcy miasta. Ta grecka agora przekształciła się w rzymskie fo- rum, średniowieczny rynek i jako centralny plac miejski dotrwała do dzisiaj. Także do dzisiaj w naszych miastach stoi wiele budowli, których formę i funkcję opracowano w czasach antycznych. Są to takie budowle, jak: bazyliki, amfiteatry, łuki triumfalne. Znaczniejsze budynki zdobią do dzisiaj, wzorowane na antycznych, kolumnady. Rzymskie forum za czasów cesarstwa wzbogacono oprócz tradycyjnych pomników z posągami ustawionymi na cokołach, o dwa typy nowych pomników: konny pomnik cesarza Marka Aureliusza (ryc. 177) i kolumnowy pomnik cesarza Trajana (ryc. 179) określających stolicę imperium rzymskiego. Te pomniki stanowiły wzór dla rozpo- wszechnionych na całym świecie pomników, które widzimy także w dzisiejszej War- szawie. Na placu Zamkowym postawiono w XVII wieku kolumnę Zygmunta (ryc. 180), a na placu Piłsudskiego w XIX wieku konny, w rzymskim kostiumie, pomnik księcia Jó- zefa Poniatowskiego (ryc. 178). Oprócz placów, Grecy wymyślili własny typ świątyni. Nie była to już świątynia umieszczona na szczycie piramidy ani ciąg dziedzińców prowadzących do końcowego sanktuarium. Było to otoczone kolumnami sanktua- rium położone w świętym gaju. Dla takiej świątyni Grecy wyróżnili trzy warian- ty/porządki, które różniły się proporcjami i dekoracją kapiteli otaczających budowlę kolumn. Najsurowszy z nich był porządek dorycki o proporcjach nazywanych męskimi i prostych kapitelach. Smuklejsze były kolumny jońskie o kobiecych proporcjach i ko- lumnach ze zwijanymi w kapitelach wolutami (ryc. 181). Najlżejszy był porządek ko- ryncki, którego kolumny miały dziewczęce proporcje i kapitele oprócz wolut ozdo-
88

bione były liśćmi akantu. Inne też wprowadzono w Grecji zasady umieszczania świą- tyń i ich zespołów w krajobrazie. Poprzednio, w Egipcie czy Babilonie, budowle sytu- owano arbitralnie na płaskim terenie biorąc tylko pod uwagę kierunek biegu słońca lub rzeki. Kompozycja tych starożytnych kompleksów świątynnych uwzględniała geometryczne podporządkowanie poszczególnych budowli hierarchicznemu ukła- dowi całości zespołu. Grecy, tworząc zespoły świątynne na górzystych półwyspach i wyspach, każdą ze świątyń komponowali osobno, bo była poświęcona innemu Bo- gu. Nie tworzono hierarchicznie uporządkowanej kompozycji, ale swobodny zespół wypełniający świątynny okręg. Od tego czasu funkcjonują dwa sposoby kompono- wania przestrzeni. Jeden, jak w Egipcie, jest formalny, opracowany w sposób odręb- ny od krajobrazu, w którym jest umieszczony. Drugi, jak w Grecji, jest malowniczy; w nim krajobraz jest przy komponowaniu przestrzeni jej istotnym komponentem. Świąty- nie greckie, chociaż niepowiązane ze sobą, były w sposób malowniczy wkompono- wywane w krajobraz greckich wzgórz. Model greckiej świątyni był w Europie mniej lub bardziej dokładnie powtarzany aż do połowy XIX wieku. Były to przede wszystkim budowle świeckie, ale zdarzały się w klasycyzmie wzorowane na pogańskich świąty- niach także budowle sakralne. Przykładem wileńska katedra przebudowana w stylu klasycznym na przełomie XVIII i XIX wieku (ryc. 182). Współcześnie grecka świątynia nie jest już takim wzorem, stała się symbolem kultury, jak o tym świadczy instalacja Partenonu wypełnionego książkami na przeglądzie sztuki współczesnej w Kassel (ryc. 183). Oprócz świątyń także pałace i budowle ogrodowe wzorowano na antyku. W renesansie i baroku były to swobodne transpozycje antycznego wzoru, ale w klasy- cyzmie były to już dość dokładne kopie, tak budowli, jak rzeźb. Takie przykłady mo- żemy znaleźć w warszawskich Łazienkach, czy łowickiej Arkadii (ryc. 184).
Ryc. 176. Rafael Santi. Szkoła Ateńska, fresk, 500×770 cm., 1509–1511r., Muzeum Stanze Wa- tykańskie
 89

  Ryc. 177. Marek Aureliusz, brąz, wysokość 3,4m., 175r., Muzeum Kapitolińskie, Rzym
Ryc. 179. Apollodoros. Kolumna Trajana, wysokość 40m., 113r., Rzym
Ryc. 178. Bertel Thorvaldsen, Józef Ponia- towski, brąz, wysokość 2,8m., 1828r., War- szawa, fot. J. Rylke
Ryc. 180. Augustyn Locci i Constantino Tencalla. Kolumna Zygmunta, wysokość 22m., 1644r., War- szawa, fot. J. Rylke
  90

 Ryc. 181. Mnesikles. Erechtejon. 421-406r.p.n.Chr., Akropol, Ateny, fot. J. Rylke
Ryc. 182. Wawrzyniec Gucewicz. Bazylika archikatedralna św. Stanisława i św. Władysława, 1801r., Wilno
 91

 Ryc. 183. Marta Minujin. Partenon ksiąg, Documenta 14, 2017r., Kassel, fot. J. Rylke
Do dekoracji ogrodów wprowadzano nie tylko budowle i rzeźby wzorowane na an- tyku, ale wykorzystywano także pozostałości rzeźb antycznych lub ich kopie czy od- lewy (ryc. 185). W XX wieku występują już nie kopie, czy transpozycje antyczne, ale odwołania do występujących w antyku klasycznych toposów, czyli mitycznych opo- wieści. Ta zasada powtarzania antycznych motywów utrzymała się aż do czasów współczesnych, o czym świadczy jeden z moich obrazów (ryc. 186, 187).
Ryc. 184. Szymon Bogumił Zug. Świątynia Ryc. 185. Niobe z dziećmi. Villa Medici, 320-280r.p. Diany, 1983r., Arkadia, fot. J. Rylke n.Chr., Rzym, fot. J. Rylke
  92

 Ryc. 186. Tron Lodovisi (narodziny Afrodyty), marmur, 1.04x1.44m., 460r.p. n.Chr., Palazzo Altemps, Rzym
Ryc. 187. Jan Rylke. Tron Lodovisi, akryl, płótno, 76x100cm., 1986r.
Rzeźba antyczna oddziaływała nie tylko na sztukę Europy. Wojska Aleksandra Ma- cedońskiego dotarły aż do Indii, gdzie utworzono w 250 r. p.n.Chr. Królestwo grecko- baktryjskie, które później, jako państwo Kuszanów przyjęło Buddyzm i na wzór grec- kich posągów rzeźbiło wizerunki Buddy (ryc. 188). Te wizerunki, często kolosalnych rozmiarów, dotarły wraz z buddyzmem aż do Chin i Japonii. Tam ta tradycja istnieje do dzisiaj. W 2008 roku, koło chińskiego Lushan, postawiono Wielkiego Buddę, mie- rzącego wraz z cokołem ponad 200 metrów wysokości (ryc. 189). Dodatkowym im- pulsem, który wpłynął na rozwój, wzorowanego na antyku, klasycyzmu było odkrycie od połowy XVIII wieku zniszczonych przez wybuch Wezuwiusza Pompei i Herkulanum.
 93

Bracia Adams rozpowszechnili po okryciu Pompei opracowany przez nich styl urzą- dzania wnętrz w stylu antycznym. W tym okresie nawet domowe drobiazgi wzorowa- no na antyku. Josiah Wedgwood po wykonaniu kopii słynnej wazy z Portland (ryc. 190), na jej wzór rozpoczął produkcję warstwowego cienkiego fajansu (ryc. 191). We Francji rewolucja, po zgilotynowaniu Ludwika XVI, przyjęła model republiki wzorowa- nej na Republice Rzymskiej, z której, po wprowadzeniu przez Napoleona cesarstwa, stworzono bogaty, wzorowany na Cesarstwie Rzymskim, styl empire. Kobiety ubierały się w starorzymskie tuniki (ryc. 192). W Polsce ten styl był nazywany stylem księstwa warszawskiego. Najbardziej spopularyzowano wówczas srebrną zastawę stołową oraz mosiężne kinkiety. Napoleon, który warszawskie księstwo utworzył, podtrzymywał na duchu Polaków w czasach zaborów. Jego wielbicielem był malarz Piotr Micha- łowski, autor konnego portretu Cesarza (ryc. 193).
Ryc. 188, Gandhara Buddha, kamień, Ryc. 189. Budda z Lushan, miedź, 128m. (z coko- wysokość 1m., I-II w. Muzeum Narodo- łem 208m.,) 2008r., Chiny
we, Tokio
  94

  Ryc. 190. Waza portlandzka, szkło warstwowe, wysokość 24,5cm., 1-25r., Muzeum Brytyj- skie, Londyn
Ryc. 191. Josiah Wedgwood i Thomas Bentley (według Georga Stubbsa), Koń i lew, fajans, 25x41cm., 1780r., Cen- ter for British Art, Yale
  Ryc. 192. Jean-Auguste-Dominique Ingres. Panna Rivière, olej, płótno, 100x70cm., 1806r., Luwr, Paryż
Ryc. 193. Piotr Michałowski. Napoleon na koniu, olej, płótno, 259x205cm., 1846r., Muzeum Naro- dowe, Warszawa
95

Co możemy zaczerpnąć ze sztuki średniowiecznej?
Lutnia i róża Miecz i zaraza
Ci średniowieczni Są niebezpieczni
Skąd się wzięło pojęcie średniowiecza? Po średniowieczu nastąpił, nawiązujący do kultury antycznej Renesans, ale początek średniowiecza wiąże się z upadkiem rzym- skiego cesarstwa w 476 roku. Tak to przyjęto w kulturze Zachodu, chociaż wschodnia część cesarstwa funkcjonowała jeszcze przez niemal tysiąc lat. Upadek cesarstwa, to również koniec pogaństwa i rozwój chrześcijaństwa, które od 380 roku stało się ofi- cjalną religią cesarstwa. W Azji w tym czasie rozpowszechniał się buddyzm, stając się w połowie VI wieku religią państwową w Chinach, chociaż a Indiach od VIII wieku nastąpił powrót do tradycyjnego hinduizmu. Upadek Cesarstwa Rzymskiego, to także powiązany z ociepleniem klimatu najazd na Europę ludów koczowniczych z Azji, któ- rym rozbudowany przez jednoczącą Chiny dynastię Sui Wielki Mur zagrodził drogę do Chin. Oświecenie uznało średniowiecze, z jego religijnością, za wieki ciemne, cho- ciaż wówczas wynaleziono większość urządzeń ułatwiających nam życie. Były to miasta i wsie, które zastąpiły uprzednio stosowaną gospodarkę wypaleniskową z jej grodami i tymczasowymi, letnimi szałasami. Były to również młyny i wiatraki, strzemio- na i siodła pod konie wierzchowe, wozy i uprzęże dla koni pociągowych. Niewolnic- two zastąpił feudalizm ze swoją skomplikowaną drabiną zależności. W związku z roz- wojem średniowiecznej religijności, nowe budowle we wszystkich tych krajach, to przede wszystkim świątynie. To już nie sanktuaria, do którego mogli wejść tylko kapła- ni, to domy Boga, do których mogli wejść wszyscy wierni. Pierwsza taka budowla powstała jeszcze w antycznym Rzymie, był to Panteon, czyli świątynia poświęcona wszystkim bogom (ryc. 194). To już nie było sanktuarium przeznaczone do podziwia- nia z zewnątrz, jak świątynie antyczne. Tutaj najważniejsze było wnętrze, łączące przestrzeń walca z przestrzenią kuli. Te dwie przestrzenie zostały umocnione przez oś pionową przechodzącą przez otwór w sklepieniu i przez oś poziomą poprowadzoną od wejścia do niszy w końcu świątyni. Cała budowla stanowi jeszcze formę przej- ściową, ponieważ pozostawiono elewację charakterystyczną dla świątyni pogań- skiej, jednak nie usytuowaną w obrębie przestrzeni sacrum, ale poprzedzoną przez plac miejski. Panteon był wielokrotnie kopiowany w dziewiętnastowiecznym klasycy- zmie. W Warszawie według niego zbudowano kościół św. Aleksandra na placu Trzech Krzyży (ryc. 195), a wnętrze Panteonu skopiowano w dawnej sali giełdy (obecnie Muzeum Porczyńskich) przy Placu Bankowym (ryc. 196). Teologiczne rozwi- nięcie pogańskiego Panteonu stanowił kościół Świętej Zofii w Konstantynopolu. Za- miast pojedynczej kopuły mamy tutaj sklepienie łączące trzy kopuły w jedną całość wyrażającą jedność Świętej Trójcy. Oś pionowa wnętrza została wykorzystana do hierarchicznego umocowania bytów duchowych w dekoracji ścian kościoła (ryc. 197). Ten model centralnej świątyni (ryc. 199) stał się aż do czasów współczesnych obowiązującym wzorcem ortodoksyjnych świątyń nawiązujących do tradycji Bizan- cjum, takich, jak wznoszona obecnie w Warszawie cerkiew przy ulicy Puławskiej (ryc.
96

200). Teologicznym uzasadnieniem takiego rozplanowania świątyni był model an- tyczny homo quadratusa, czyli człowieka kwadratowego, którego ciało w formie krzyża zostało wpisane w kwadrat symbolizujący ziemię i w koło symbolizujące niebo. Dlatego prawosławna świątynia ma kwadratowy rzut, ale kulistą, często złoconą, kopułę na szczycie, bo przecież w niebie - niebo jest złote, a nie, niebieskie. Jeżeli wnętrze świątyni stało się miejscem liturgii i modlitwy, to należało je odrealnić, żeby wprowadzić wiernych w inny, sprzyjający uduchowieniu, stan świadomości. W tym celu bizantyńskie kościoły wypełniono mozaikami, których barwne kamyki, odbijając światło wypełniały wnętrze wibracją barw z królującą ikoną Chrystusa (ryc. 198).
Ryc. 194. Apollodoros. Panteon, wysokość 43,6m., 125r., Rzym, fot. J. Rylke
Ryc. 195. Piotr Aigner. Kościół św. Aleksan- Ryc. 196. Antonio Corazzi. Giełda kupiecka, dra, 1818-1826r., Warszawa 1825-1828r., Warszawa
   97

  Ryc. 197. Antemiusz z Tralles i Izydor z Miletu. Ha- Ryc. 198. Chrystus błogosławiący, mozai- gia Sophia - wnętrze, wysokość 56m., 537r., Stam- ka, 1200r., Hagia Sophia, Stambuł
buł
Ryc. 199. Antemiusz z Tralles i Izydor z Ryc. 200. Andrzej Markowski. Cerkiew św. Sofii, Miletu. Hagia Sophia, 537r., Stambuł 2020r., Warszawa, fot. J. Rylke
Obrazy w kościele wschodnim, zwane ikonami, także zostały podporządkowane schematom teologicznym i utrzymywały specyficzną formę i barwę niemal do cza- sów współczesnych. Ruscy malarze ikon działali też w Polsce. Pod kierunkiem mistrza Andrzeja trzej z nich ozdobili wnętrze lubelskiej kaplicy św. Trójcy (ryc. 201). Niektórzy z artystów współczesnych wykorzystują ten schemat obrazowania także do obrazów świeckich. Widać to w sztuce krajów prawosławnych (ryc. 202), ale także w Polsce obok obrazów religijnych, w konwencji ikon, w drugiej połowie XX wieku malował świeckie obrazy Jerzy Nowosielski (ryc. 203).
  98

 Ryc. 201. Andrzej. Wystrój malarski kaplicy Trójcy Świętej, 1418r., Lublin
Ryc. 202. Stelios Faitakis. W niebezpieczeństwie pożądania, Ryc. 203. Jerzy Nowosielski. akryl, płyta, 300x530cm., 2014r., Documenta, Kassel Akt z lustrem, akryl, płótno,
100x80cm., 1987r.
Jeżeli skierujemy nasz wzrok dalej, ku wschodowi, to całą Azję Środkową, ale także północną Afrykę objął w VII i VIII wieku Islam ze swoją sztuką. Budowle muzułmańskie, po opanowaniu chrześcijańskich obszarów Azji zachodniej i północnej Afryki, powta- rzały model kościoła prawosławnego z kwadratowym rzutem i okrągłą kopułą, na- tomiast dekoracja ścian przy arabskim ikonoklazmie miała charakter dekoracji abs- trakcyjnej (ryc. 204). Wraz z powrotem, opartej na rytmie, sztuki abstrakcyjnej w pierwszej połowie XX wieku, powrócono do takiego zdobienia ścian zewnętrznych w okresie międzywojennym, kiedy królował styl art déco. Stanowił wiodący motyw w budowlach polskiego architekta Romualda Gutta (ryc. 205). Pałace muzułmańskie, chociaż wznoszone w ciepłym, śródziemnomorskim klimacie, utrzymywały charakter
  99

tradycyjnych oaz pustynnych. Posiadały obszerne ogrody z bieżącą wodą i kwiatami (ryc. 206). Wypracowany wówczas wzór ogrodu, bez specjalnych modyfikacji, sta- nowi do dzisiaj idealny model ogrodu wypoczynkowego (ryc. 207). W VII wieku Ara- bowie stworzyli kalifat obejmujący tereny sięgające aż do Indii. Także tam uległa zmianie dominująca religia. Od VIII wieku drążone w skałach świątynie Buddy były zastępowane przez świątynie hinduistyczne. Powracano w nich do starożytnego, po- gańskiego modelu świątyni z kolejnymi, prowadzącymi do sanktuarium przestrzenia- mi. Taka świątynia składała się z położonych wzdłuż osi trzech pomieszczeń: sanktua- rium, przedsionka i prowadzonej od wejścia sali kolumnowej, która była dostępna dla wszystkich wiernych. Nad sanktuarium wznosiła się piramidalna wieża, której ściany były w całości pokryte płaskorzeźbami (ryc. 208). Zarówno płaskorzeźby na murach świątyń, jak rzeźby występowały powszechnie i były dość schematycznymi wizerun- kami bogów i ludzi (ryc. 209). W budowlach sakralnych zachodniej Europy nie wzo- rowano się na świątyniach pogańskich, ale za wzór przyjęto rzymską budowlę pu- bliczną, bazylikę, czyli halę targową przykrytą płaskim stropem z poprzedzającą ją atrium, czyli dziedzińcem, na którym gromadzili się pielgrzymi. Ważniejszą rolę pełniła tu oś pozioma, prowadząca od atrium, przez wejście i nawę do ołtarza. Oś pionową umieszczono obok świątyni. Wyznaczała ją wieża z zawieszonymi w niej dzwonami. Wszystkie średniowieczne świątynie, coraz obszerniejsze i bogatsze, opierały się na murach, które stawały się w wyniku tego coraz solidniejsze. Grube mury kościołów wchłaniały stopniowo dzwonnice, stając się coraz wyższe i dominując w krajobrazie zachodniej Europy. We wczesnym średniowieczu, kiedy ekonomiczną przewagę osiągnęła północna Europa i gdzie dominowała gospodarka wypaleniskowa, lud- ność była bardziej mobilna, a sieć świątyń opierała się na klasztorach. Z klasztorami związane były kościoły pielgrzymkowe. Najwcześniejsze, benedyktyńskie klasztory były położone na wzgórzach (ryc. 210), późniejsze, cysterskie lokowano w nadrzecz- nych dolinach. Oba typy klasztorów były wydzielone z krajobrazu i często otoczone murami. Murami otaczano też miasta i twierdze. Do dzisiaj zachowały się mury ota- czające wiele miast. Najbardziej z nich znane są mury otaczające Carcassone we Francji (ryc. 211) i polski dzisiaj Malbork (ryc. 212). Dopiero wynalezienie w drugiej fa- zie średniowiecza, nazwanej gotykiem, sklepienia krzyżowo-żebrowego pozwoliło przenieść ciężar sklepień na przypory i otworzyć ściany świątyń. Kościoły przestały być zwartymi bryłami, ale angażowały przestrzeń wokół siebie, tworząc na zewnątrz bryły kościoła abstrakcyjne struktury konstrukcyjne (ryc. 213). Takie struktury zachwy- ciły romantyków w XIX wieku, którzy tworzyli na wzór nich nie tylko kościoły, ale także budowle użyteczności publicznej. Przykładem neogotyckiej świątyni jest katedra die- cezji warszawsko – praskiej (ryc. 214) Teraz w kościele zachodnim odrealnienie i udu- chowienie wnętrza świątyni opierało się nie na mozaikach i złoceniach, ale liniach wertykalnych i na wielobarwnym świetle wpadającym przez szklane witraże, co pół wieku temu zachwyciło mnie w katedrze w Rouen (ryc. 215). Od tego czasu witra- żownictwo stało się odrębną dziedziną sztuki, której poświęcili się na przełomie XIX i XX wieku najwybitniejsi artyści (ryc. 216).
100
Cerkiew Narodzenia Najświętszej Maryi Panny – prawosławna cerkiew parafialna w Rogaczach. Należy do dekanatu Kleszczele diecezji warszawsko-bielskiej Polskiego Autokefalicznego Kościoła Prawosławnego.

Cerkiew prawosławna w Rogaczach z pewnością istniała na początku XVII w. Nie jest możliwe jednoznaczne ustalenie, kiedy miejscowa parafia przystąpiła do Kościoła unickiego, jednak z pewnością nastąpiło to nie później, niż w połowie tegoż stulecia. W XVIII w. z fundacji Jerzego Matuszewicza na miejscu starszej, już bardzo zniszczonej świątyni wzniesiono nową cerkiew unicką. W tym samym stuleciu w Rogaczach pojawił się kult św. Antoniego, którego wizerunek miał w cudowny sposób objawić się na drzewie. Według Grzegorza Sosny początkowo kultem otaczano Antoniego Padewskiego.

W 1839 cerkiew w Rogaczach, na mocy postanowień synodu połockiego, została administracyjnie włączona do Rosyjskiego Kościoła Prawosławnego. Świątynia stała się po tej dacie ośrodkiem kultu św. Antoniego Pieczerskiego. W 1872 budynek został całkowicie zniszczony wskutek pożaru. Na miejsce spalonej cerkwi przeniesiona została świątynia odkupiona od parafii w Dubinach. W 1940 w świątyni w Rogaczach urządzony został drugi ołtarz pod wezwaniem św. Antoniego Pieczerskiego. Cztery lata później obiekt poważnie ucierpiał na skutek ostrzału artyleryjskiego. Po wojnie budowla była kilkakrotnie odnawiana. Gruntowny remont przeszła na początku XXI w.

Cerkiew położona jest we wschodniej części wsi, u zbiegu dróg prowadzących do Miedwieżyków i Mikulicz.


Spis treści
1	Historia
1.1	XVI–XVIII w.
1.2	Cerkiew prawosławna po 1839
2	Architektura
2.1	Bryła budynku
2.2	Wystrój wnętrza
2.2.1	Ikona św. Antoniego Pieczerskiego
3	Przypisy
Historia
XVI–XVIII w.
Według Jerzego Hawryluka pierwsza cerkiew w Rogaczach (Rohaczach) powstała w 1525[1]. Maria Kałamajska-Saeed twierdzi natomiast, że jest to jedna z wielu podlaskich świątyń prawosławnych, których początków nie da się dokładnie ustalić, a pierwsza wzmianka o niej pochodzi dopiero z 1610[2]. Podobnie Grzegorz Sosna rozpoczyna opis dziejów świątyni od 1610[3]. Natomiast w 1624 Wasil Kaleczycki, właściciel wsi, w 1624 w pamiętniku domowym zapisał: „przebudowałem Cerkiew rohacką i wszystko odnowiłem i aparata posprawiałem, która cerkiew kosztuje tak budynek, rzemieślnik i aparata złotych 400”[1][4]. Cerkiew podlegała pierwotnie eparchii włodzimiersko-brzeskiej. Następnie miejscowa parafia przyjęła unię (stało się to najpóźniej w połowie XVII w.) i znalazła się w strukturach unickiej diecezji włodzimiersko-brzeskiej[2].

Pierwszy obszerny opis unickiej cerkwi w Rogaczach pochodzi z 1725 i został sporządzony przy okazji wizytacji kanonicznej miejscowej parafii. Zapisano w nim, że obiekt był bardzo stary, wzniesiony z drewna, podkreślono jego zły stan techniczny (zwłaszcza w przypadku przedsionka i dzwonnicy, które groziły zawaleniem), brak kopuły i krzyża oraz dziurawy dach. Budynek miał dwa okna, nie posiadał posadzki. W obiekcie nadal znajdowały się carskie wrota, nie wymieniono natomiast ikonostasu. Na wyposażeniu cerkwi był polskojęzyczny Ewangeliarz, cerkiewnosłowiański Irmołogion oraz dwa dzwony, z których tylko jeden nadawał się do użytku, drugi bowiem został rozbity. Podkreślono, że parafia nie posiadała kompletu ksiąg liturgicznych i że były one wypożyczane z innych placówek duszpasterskich[1]. Wskazano natomiast, że w świątyni znajdowało się pięć obrazów umieszczonych w ołtarzach bocznych oraz osiem niewielkich obrazów moskiewskich, tj. ikon prawosławnych powstałych jeszcze przed unią brzeską[5]

Zły stan cerkwi w Rogaczach najprawdopodobniej skłonił właściciela miejscowych dóbr, starostę stokliskiego Józefa Jerzego Matuszewicza do budowy nowej świątyni. Według XIX-wiecznej kroniki cerkiewnej nastąpiło to w końcu lat 40. XVIII w., a w tym samym czasie w Rogaczach doszło do objawienia ikony św. Antoniego, która pojawiła się na gruszy. Ustawiona na prawo od carskich wrót w cerkwi, stała się przedmiotem szczególnego kultu[1][5]. Według części źródeł wizerunek przedstawiał Antoniego Pieczerskiego i to on został patronem nowej świątyni[1][6]. Według ks. Grzegorza Sosny w cerkwi w okresie unickim czczono Antoniego Padewskiego, a kult Antoniego Pieczerskiego rozwinął się w jego miejsce dopiero po przejściu parafii na prawosławie[5]. Jeszcze do 1939 uroczystości liturgiczne ku czci Antoniego Pieczerskiego odbywały się w Rogaczach 13 czerwca, tj. wtedy, gdy Kościół łaciński wspomina Antoniego Padewskiego. Dopiero w wymienionym roku proboszcz Stefan Iwankiewicz przeniósł je na dzień wspomnienia Antoniego Pieczerskiego w tradycji prawosławnej[1].

Cerkiew prawosławna po 1839

Widok cerkwi przed remontem w 2011
W I połowie XIX w. cerkiew w Rogaczach nie była świątynią parafialną[7]. W 1839, na mocy postanowień synodu połockiego wszystkie struktury unickie na Podlasiu przeszły do Rosyjskiego Kościół Prawosławnego[8]. Kolejna informacja o istnieniu w Rogaczach samodzielnej parafii pochodzi z 1865[1].

W 1872 ks. Wasilij Charłampowicz, proboszcz rogacki, postanowił pozłocić umieszczoną na ikonie św. Antoniego srebrną koszulkę. W związku z tym wizerunek został wyniesiony ze świątyni. W tym samym roku drewniana cerkiew spłonęła, prawdopodobnie wskutek nieumyślnego podłożenia ognia, a jedynym elementem wyposażenia, który z niej uratowano, był krzyż ustawiony dotąd w przedsionku[1]. Rok później parafia w Rogaczach zakupiła drewnianą świątynię dotąd znajdującą się w Dubinach. Powstała ona w I połowie XVIII[1] lub I połowie XIX w.[6] i została w 1873 przeniesiona na nowe miejsce. 8 września 1873 świątynię powtórnie konsekrowano, a miejscowi parafianie opłacili wykonanie do niej nowego wyposażenia. Wizerunek św. Antoniego, który w momencie pożaru był poza budynkiem, również wniesiono do nowej cerkwi[1].

W 1905 do parafii w Rogaczach należały 1473 osoby[1]. 2 sierpnia 1915 (20 lipca według kalendarza juliańskiego), po uroczystościach w dniu św. Eliasza, wszyscy prawosławni mieszkańcy wsi udali się na bieżeństwo. Bezpośrednio przed wyjazdem wzięli udział w nabożeństwie w cerkwi, z której następnie wyniesiono najcenniejsze elementy wyposażenia, w tym ikonę św. Antoniego. Prawosławni wracali do wsi w latach 1919–1921, natomiast wizerunek zaginął. Zastąpiono go kopią, którą napisał dla rogackiej parafii mnich Archip z monasteru w Żyrowiczach[1].

W niepodległej Polsce cerkiew w Rogaczach początkowo została zarejestrowana jako parafialna (w 1918)[9], następnie jednak status ten został jej odebrany. Do 1929 była jedynie filią parafii św. Barbary w Milejczycach[1]. W latach 30. XX wieku w dokonano remontów dachu i podłogi świątyni oraz otaczającego ją parkanu. W 1940 w cerkwi urządzony został drugi ołtarz pod wezwaniem św. Antoniego Pieczerskiego, ufundowany przez parafianina, który pragnął w ten sposób podziękować za uzdrowienie z padaczki[1]. 23 lipca 1944 świątynia poważnie ucierpiała na skutek ostrzału artyleryjskiego. Kilka pocisków trafiło wówczas w budynek cerkwi, w której trwały uroczystości ku czci św. Antoniego; jedna osoba zginęła[1]. W pierwszych latach po II wojnie światowej niemal 1/3 parafian wyjechała do Związku Radzieckiego[1].

W 1954 cerkiew została odmalowana (we wnętrzu i na zewnątrz), założono w niej instalację elektryczną i wymieniono dach, zaś sześć lat później zakupiono trzy dzwony. Inicjatorem tych działań był ks. Jan Juzwuk, który kierował miejscową parafią od 1953 do 1973. Kolejne remonty przeprowadził ks. Piotr Martyniuk, proboszcz w latach 1990–2000. Z jego inicjatywy ponownie pomalowano wnętrze obiektu i odnowiono zabytkowy ikonostas. W 1996 w cerkwi wybuchł pożar, który jednak został szybko ugaszony i nie wywołał większych zniszczeń[1].

W 2003 przy cerkwi zbudowano niewielką kaplicę, w której odtąd przeprowadzane są obrzędy święcenia wody. Cztery lata później przeprowadzono remont dzwonnicy, która odchylała się od pionu, zaś w 2009 – kompleksową renowację całej bryły budynku (wymiana szalówki i podwalin, wzmocnienie konstrukcji dzwonnicy i więźby dachowej, wymiana blachy na cerkwi, kopuł i okien)[1]. Świątynię wpisano do rejestru zabytków 16 czerwca 2009 pod nr A-235[10].

W 2011 przeprowadzono remont cerkwi, zmieniając formę cebulastego hełmu nad nawą oraz kolorystykę[11].

Architektura
Bryła budynku

Elewacja świątyni (widok przed remontem i przemalowaniem obiektu)

Krzyże przy cerkwi wzniesione w intencji parafian zmarłych na bieżeństwie (pierwsze dwa od prawej) i żołnierza, który zaginął bez wieści (pierwszy z lewej)
Cerkiew w Rogaczach jest budowlą drewnianą, o konstrukcji zrębowej wzmacnianej lisicami, orientowaną, trójdzielną. Wejście od frontu jest poprzedzone gankiem, wspartym na dwóch słupach. Nad węższym od nawy przedsionkiem znajduje się wieża-dzwonnica o trzech zwężających się kondygnacjach, zwieńczona ośmiopołaciową cebulastą kopułą[6]. Prezbiterium jest mniejsze od nawy, zamknięte prostokątnie, przylegają do niego dwie boczne, niższe od niego zakrystie. Nad przedsionkiem oraz nawą znajdują się dachy dwuspadowe, a nad korpusem obiektu – ośmioboczna blaszana wieżyczka zwieńczoną cebulastym hełmem. Nad prezbiterium znajduje się dach trójspadowy. Strop nawy jest płaski, wsparty na czterech słupach. Od zachodu w cerkwi znajduje się chór muzyczny wsparty na dwóch słupach[6].

Wystrój wnętrza
Ikonostas cerkiewny pochodzi z 1874, został wykonany w stylu eklektycznym[6]. Jest on trzyrzędowy. Po prawej stronie ikonostasu dla kultu wystawiona jest Golgota[1]. Starsza od ikonostasu jest darochranitielnica z II ćwierci XIX stulecia, zwieńczona promienistą glorią z postacią Chrystusa Zmartwychwstałego na awersie i scenami Złożenia do Grobu i Zmartwychwstania na rewersie. Na wyposażeniu świątyni jest również barokowy kielich, wykonany w XVIII w. w Gdańsku i prawdopodobnie przeniesiony do Rogacz z cerkwi w Boćkach[6]. W tym samym okresie, co ikonostas, powstała natomiast płaszczanica[6].

Ikona św. Antoniego Pieczerskiego
W XIX-wiecznej kronice parafialnej zapisano, że ikona św. Antoniego napisana została farbami olejnymi na prostokątnej desce o wymiarach 75 na 110 cm. Umieszczono ją w lipowej pozłacanej drewnianej ramie. Wizerunek pokrywała srebrna koszulka, spod której widoczna była jedynie twarz i dłonie świętego[1]. Kopia wizerunku wykonana przez mnicha Archipa jest doskonałą repliką oryginału. Umieszczono ją w ramie i koszulce, które w 1915 pozostawiono w rogackiej świątyni[1]. Według miejscowej tradycji do cudownych uzdrowień dochodziło zarówno przed oryginalnym wizerunkiem w XVIII–XIX w., jak i przed jego kopią w dwudziestoleciu międzywojennym[12].