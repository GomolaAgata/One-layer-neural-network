kingi jest w pełni wiarygodne? Czy jako artyści nie potrafimy sami lepiej zanalizować wartości dzieł i odczytawszy je w sposób obiektywny wykorzystywać w wytwarzanych przez siebie dziełach. Spójrzmy, jak badacze - fenomenolodzy określili, jak kształtują się wartości zawarte w dziełach sztuki. Jeden z nich, Władysław Stróżewski [1986], powołując się w swoim eseju na czołowe, przytoczone w omówionym wyżej rankingu dzieła, Leonarda i Vermeera, opisał trzy warstwy wartości zawarte w dziełach sztuki: warstwę estetyczną, warstwę artystyczną i warstwę nadestetyczną. Stróżewski, po- wołując się na innego z fenomenologów, Stanisława Ossowskiego [1958 s. 285-6] wy- różnia spośród nich dwie obiektywne wartości: piękno zawarte w warstwie estetycz- nej, które jest wartością demokratyczną i każdy może o nim wyrokować oraz artyzm cechujący warstwę artystyczną, który jest wartością arystokratyczną i wymaga oce- ny specjalistycznej. Czyli piękno jest tym, co się ludziom podoba. Im większej ich licz- bie, tym lepiej. Artyzm, to cecha warsztatowa, którą możemy określić, jako prawdę wpisaną w dzieło. O tej wartości mogą wyrokować znawcy. Internet jest instytucją raczej demokratyczną, stąd przytoczone wyżej rankingi możemy odnieść przede wszystkim do piękna, które wymienione dzieła charakteryzuje. W XX wieku opraco- wano wiele wystandaryzowanych technik socjologicznych do badania preferencji estetycznych, które dość wiernie pozwalają na uszeregowanie artefaktów pod względem recepcji ich urody. Jako architekt krajobrazu wielokrotnie korzystałem z wystandaryzowanej oceny piękna scenerii i krajobrazu [Daniel i Booster 1976] z do- brymi rezultatami. Mamy więc piękno jako pierwszą z badanych przez nas kategorii i w niej niekwestionowanym zwycięzcą jest Mona Lisa Leonarda da Vinci (ryc. 27). Co prawda Ossowski uważał, że artyzm trudno oddzielić od piękna, ale Stróżewski mówi, że podczas gdy wartości estetyczne określamy poprzez przeciwności piękne – brzyd- kie, to wartości artystyczne oceniamy w parach: dobre – złe lub trafne – nietrafne. W tych ostatnich zestawieniach przeciwności należy, moim zdaniem, odnieść się do pojęcia awangardy, która poprzez sztukę trafnie odczytuje wkraczające trendy dą- żeń społecznych. Jako przykład dobra i trafności, czyli przeciwieństwa zła i nietrafno- ści, możemy wskazać Marcela Duchampa, który poszukując właściwie ukształtowa- nych form odwołał się do gotowych przedmiotów (po angielsku określanych jako ready-made, a po francusku objet trouvé). Spośród tych przedmiotów największe emocje wywołała Fontanna, czyli pisuar wysłany przez Duchampa2 w 1917 roku do eksponowania jako dzieło sztuki (ryc. 28). Ta Fontanna została wybrana w 2004 roku jako najbardziej wpływowe dzieło sztuki XX wieku przez 500 znanych artystów i histo- ryków sztuki, została więc oceniona kompetentnie jego najwyższa wartość arystokra- tyczna. Nieco inaczej spojrzał na przedmioty znalezione Przemysław Kwiek, starając się odnaleźć nie artefakty kulturowe, ale przedmioty doskonałe, występujące w na- turze. Za takie uznał dębowe kije, które wyciął i określił jako przedmioty kulturowe poprzez dołączone do nich barwne wstążki (ryc. 29). Trzecią, wyróżnioną przez Stró- żewskiego wartością, jest warstwa nazwana przez niego wartością nadestetyczną. Odwołuje się tu Stróżewski do wartości istnienia, nazywane przez Romana Ingardena jakościami metafizycznymi (wartościami moralnymi, prawdy i prawdziwości). Stróżew-
2Podobno Fontanna została wysłana przez niemiecką artystkę i poetkę Elsę von Freytag- Loringhoven [PK 2018]
 17
ski, dodał do nich wartość sacrum i określił je, jako wartości transcendentalne, czyli przekraczające, nadbudowane nad wartościami estetycznymi i artystycznymi. Dzieło staje się wybranym miejscem realizacji tych wartości. Przykładem reprezentowania takich wartości może być w Polsce wizerunek Matki Boskiej Częstochowskiej (ryc. 30).
W ten sposób w dziele idealnym stapiają się trzy, reprezentowane przez wartości estetycz- ne, artystyczne i nadestetyczne, klasyczne wartości: piękno, prawda i dobro. Dzieła po- zbawione wartości którejkolwiek z tych warstw stają się ułomne. Pozbawione piękna odpy- chają, pozbawione wartości artystycznej są kiczami, a nie dziełami sztuki a bez zawartej w nich siły oddziaływania są bezsilne. Jak mówił David Hockney [2016 s. 30]: Istnieją zatem obrazy pozostające w pamięci, ale w istocie nie wiemy co sprawia, że są takie. Gdybyśmy to wiedzieli, byłoby ich o wiele, wiele więcej.
   Ryc. 28. Marcel Duchamp. Fontanna, ce- ramika, 61x36x48cm., 1917r., jedna z replik w Muzeum Maillol, Paryż
Ryc. 27. Leonardo da Vinci. Mona Lisa, olej, deska, 77x53cm., 1503-1507r., Luwr, Paryż.
Ryc. 29, Przemysław Kwiek, kije, wysokość 120cm., 2018r., fot. J. Rylke
18

 Ryc.30. Matka Boska Częstochowska, tempera, deska, 122,2×82,2×3,5cm., Jasna Góra, Częstochowa
19

Czy historia sztuki, to nauka? A jeżeli tak, to jaka?
Hen w antyku Był wiek złoty To, co po nim, To miernoty
Historia sztuki jako nauka zrodziła się we Włoszech w początku epoki nowożytnej w okresie panowania renesansu. Potraktowanie sztuki jako działalności nie rzemieślni- czej, a intelektualnej zawdzięczamy żyjącemu w XV wieku Leonowi Battiście Alber- tiemu (ryc. 31). Wydał on trzy dzieła z obszaru teorii sztuki, nakreślające nowe spoj- rzenie na sztukę. W 1435 roku napisał traktat o malarstwie, w którym zawarł informa- cje o konstruowaniu perspektywy, niewątpliwie najważniejszego z odkryć nowożytnej sztuki. W latach 1443-1457 napisał: Dziesięć ksiąg o sztuce budowania (ryc. 32), bez- pośrednio nawiązując do rzymskiego dzieła Witruwiusza sprzed 1500 lat, w którym określił on architekturę, jako wiedzę o harmonii i proporcjach, które powinny opierać się na znajomości matematyki i wzorach zaczerpniętych z antyku. W 1462 roku napi- sał kolejny traktat o rzeźbie, gdzie stawia przed nią zadania naśladowania natury i zaleca, związane z tym wykonywanie pomiarów przedstawianych w rzeźbie obiek- tów. Wiek później, także we Włoszech, nie teorię, a już właściwą historię sztuki, zapo- czątkował Giorgio Vasari (ryc. 33) napisanymi w 1550 roku: Żywotami najsławniej- szych malarzy, rzeźbiarzy i architektów (ryc. 34). W tym dziele stworzył, opartą na ewolucji sztuki antycznej, koncepcję ewolucyjnego rozwoju sztuki i zastosował ją do włoskiego renesansu, dzieląc ten okres na trzy etapy powiązane z kolejnymi stule- ciami. Rozwój następował od, odległego jeszcze od realizmu, stylu XIII wieku, do doj- rzałego realizmu w wieku XVI.
Ryc. 31. Leon Battista Alberti. Wizerunek na Ryc. 32. Leon Battista Alberti. Dziesięć ksiąg podstawie autoportretu Albertiego, Galeria o sztuce budowania. Wydanie z 1541 roku. Uffizi, Florencja
  20

Wiek XIV (trecento), to okres dziecięcy, który reprezentuje sztuka Giotta (ryc. 35), wiek XV (quattrocento), to okres młodzieńczy, który reprezentują dzieła: Masaccia, Donatella (ryc. 36) i Filippo Brunelleschiego, wreszcie wiek XVI (cinquecento), to okres dojrzały z dziełami doskonałymi Leonarda, Rafaela i Michała Anioła (ryc. 37).
Ryc. 33. Giorgio Vasari. Autoportret, olej, Ryc. 34. Giorgio Vasari. Żywoty najsławniej- płótno, 101x80cm, 1566-1568r. szych malarzy, rzeźbiarzy i architektów. Wy-
danie z 1568 r.
Ryc. 35. Giotto di Bondone. Boże narodzenie, fresk, 1310r., Bazylika św. Franciszka, Asyż 21

  Ryc. 36. Donatello. Św. Jerzy, marmur, wy- sokość 209cm., 1415-1418r., Muzeum Bar- gello, Florencja.
Ryc. 37. Michał Anioł Buonarroti. Zwycięstwo, marmur, wysokość 261cm., 1534r., Palazzo Vecchio, Florencja
Tak, jak Vasari, sięgając do czasów antycznych, uzasadnił naukową podstawę ewo- lucji włoskiego odrodzenia, tak następny z historyków sztuki, żyjący w XVIII wieku Jo- hann Joachim Winckelmann (ryc. 38), zainicjował kolejny, oparty na antyku styl, czyli klasycyzm. Opisał to w swoim, wydanym w 1764 roku dziele: Historia sztuki starożyt- nych (ryc. 39), przetłumaczonym w 1815 roku przez Stanisława Kostkę Potockiego pod nazwą: O sztuce u dawnych, czyli Winkelman polski. W przeciwieństwie do Vasa- riego, Winckelmann uznawał za wzór piękna nie weryzm, czyli naśladowanie rzeczy- wistości, ale wyrażenie piękna idealnego. Sztukę antyczną podzielił on na cztery
22

okresy: antyczny – do Fidiasza; wzniosły – współczesny Fidiaszowi; piękny od Praksyte- lesa do Lizypa; wreszcie naśladujący, trwający do końca starożytności. Jako idealne dzieło Winckelmann przywoływał odnalezioną w 1506 roku rzeźbę przedstawiającą tragiczny los kapłana Apolla Laokoona i jego synów (ryc. 40). Kolejni naukowcy, roz- wijający historię sztuki, jako dyscyplinę naukową, to przede wszystkim historycy sztuki działający w Szwajcarii. Szwajcaria, leżąca pomiędzy Europą południową, zachod- nią i środkową, miała dobry wgląd w istotne cechy europejskiej kultury. Pierwszym z tych naukowców był Jacob Burckhardt (ryc. 41). W 1867 roku opublikował on: Histo- rię renesansu we Włoszech (ryc. 42). Opisał w tym dziele wybrany okres jako zjawisko obejmujące politykę, sposób życia i sztukę, która przeciwstawia się zepsuciu epoki. W ten sposób usytuował historię sztuki w kontekście nauk historycznych. Jego uczniem był Heinrich Wölfflin (ryc. 43), który rozwinął koncepcję Burchardta o badania nad formą dzieła sztuki. W książce: Podstawowe pojęcia historii sztuki. Problem rozwoju stylu w sztuce nowożytnej (ryc. 44), zastosował analizę formalną porównując dzieła renesansu z dziełami okresu baroku. Jak pisał: każdy artysta zastaje określone „op- tyczne” możliwości, od których jest w pełni uzależniony. Nie wszystko jest możliwe w każdym czasie. Sposób widzenia ma własną historię, a odkrycie owych „optycznych warstw” należy do najelementarniejszych zadań historii sztuki [Wölfflin2017, s. 16]. Ba- dając te możliwości opracował typologię stylu, która opierała się na pięciu przeciw- stawnych parach: linearyzm - malarskość, kompozycja płaszczyznowa - kompozycja głębi, forma zamknięta - forma otwarta, jasność - niejasność, wielość - jedność.
Ryc. 38. Angelica Kauffman. Johann Joa- Ryc. 39. Johann Joachim Winckelmann. Histo- chim Winckelmann, olej, płótno, 97x71cm., ria sztuki starożytnych, wydanie z 1764roku. 1764r., Kunsthaus, Zürich
  23

 Ryc. 40. Agesander, Polidor i Atenador. Laokoon z synami, marmur, wysokość 240cm., IIw.p.n.Chr., Muzeum Watykańskie
Od czasów Wölfflina jakość cech formalnych, a nie weryzm, stała się podstawą do oceny dzieł sztuki. W ten sposób Wölfflin stworzył narzędzie do porównania poszcze- gólnych okresów w rozwoju sztuki. Wyodrębnił w ten sposób i określił cechy charakte- ryzujące poszczególne okresy stylowe w rozwoju sztuki. Na tej podstawie także dzisiaj rozpatrujemy sztukę analizując jej cykliczne rozwinięcia stylowe. Uczniem Wölfflina był Siegfrid Giedion (ryc. 45), który w wydanej w 1941 roku książce: Przestrzeń, czas i ar- chitektura. Narodziny nowej tradycji (ryc. 46), spojrzał na historię sztuki z dwudziesto- wiecznej perspektywy postępu. Podstawą dla jego rozważań nie było malarstwo, jak u Wölfflina, ale ewolucja architektury i urbanistyki, w której odbijał się rozwój społecz- ny, a przede wszystkim efekty rewolucji przemysłowej i postępujący wraz z nim rozwój cywilizacyjny miast, czyli zagadnienia związane z ewolucją społeczną, gospodarczą i polityczną.
24Z pobieżnego przeglądu ewolucji historii sztuki jako nauki widzimy, że historycy sztuki operując poznanym zasobem dzieł sztuki próbują dokonywać jego strukturalizacji i robią to w sposób związany z czasami, w których żyli. Pierwszy z omawianych history- ków, czyli Vasari dokonał prostego, chronologicznego podziału, operując pojęciem stulecia. Za podstawę analizy przyjął indywidualne cechy opisywanych artystów i ich stosunek do głównego zadania postawionego przez epokę, czyli dążenia do reali- stycznego, opartego na prawach perspektywy rzutowej przedstawienia w dziełach rzeczywistości. Kolejny z historyków, Winckelmann nie ograniczał się do badań nad zamkniętą epoką, w której żył, ale objął swoimi badaniami całą, odległą w czasie i przestrzeni, cywilizację starożytną. Chociaż starał się datować odkryte dzieła poprzez znalezione wraz z nimi monety, to wielość starożytnych kultur i anonimowość większo- ści z dzieł, nie pozwalały na zastosowanie opartej na charakterystyce poszczegól- nych artystów metody strukturalizacji materiału użytej przez Vasariego. Przyjęte przez Vasariego realistyczne przedstawienie rzeczywistości stało się w epoce Winckelman- na opanowaną przez akademickie studia rzemieślniczą sprawnością i nie budziło już takich emocji. Dlatego sięgnął on do platońskiej definicji piękna jako pewnego transcendentalnego wzoru doskonałości i wprowadził nowy miernik wartości w po- staci określenia w analizowanych dziełach odległości konkretnego przejawu piękna od jego idealnego bytu-wzorca [Tuszyńska-Maciejewska 1999]. Przyjęte przez niego określenia faz rozwojowych relacji stylu epoki do przyjętego ideału i sformułowane do tych relacji pojęcia: antyczny, wzniosły, piękny i naśladujący, określało, nie jak u Vasariego wznoszący cykl rozwojowy, ale cykl zamknięty, z fazą najpierw wznoszącą, a następnie opadającą. W podobny sposób, w jaki Winckelmann opisał starożyt- ność, Burckhardt opisał okres renesansu. Ujął w opisie wszystkie czynniki określające ten okres, wykorzystując do opisu dzieł sztuki panujące wówczas pojęcie ducha cza- su. Pojęcie, które pojawia się, następnie osiąga samoświadomość i po odegraniu swojej roli, zanika. W ten sposób powiązał historię sztuki z współczesnymi nurtami pa- nującymi w nauce i filozofii. Uczeń Burckhardta, Wölfflin, porównując dwie kolejne epoki: renesans i barok odkrył, że tak opisane zmiany się powtarzają i w ten sposób stworzył pojęcie cykliczności w historii sztuki. Do analiz nie przyjął, jak poprzednicy, arbitralnie przyjętego wzorca, ale relacje przeciwstawnych wyznaczników, stawiając podwaliny pod analizę formalną dzieł sztuki. Pozwoliło to na rozszerzenie pojęcia sty- lu nie tylko na określoną epokę, ale na całość dziejów. Zapatrzenie się sztuki nowo- żytnej na spuściznę antyku spowodowało konflikt z powszechną w XIX i XX wieku ideologią postępu, rozpoczętą przez encyklopedystów, a później kontynuowaną przez pozytywistów i marksistów. Stąd uczeń Wölfflina – Giedion oparł swoje spojrze- nie na historię sztuki z perspektywy urbanistyki powiązanej z rozwojem w XX wieku cywilizacji miejskiej. Jednak myślenie o historii w kategoriach postępu historycznego jest dzisiaj traktowane jako nieuprawniony antropomorfizm [Niemczuk 2014]. Dlatego uczeń Giediona - Norberg-Schulz odszedł zarówno od koncepcji cykliczności, jak postępu. Dominujące wcześniej pojęcie ducha czasu, zastąpił pojęciem ducha miej- sca, rozpatrując historię sztuki, co prawda ograniczoną do historii architektury, w ka- tegoriach przestrzeni egzystencjalnej i przestrzeni architektonicznej. W ten sposób zastąpił historię globalną pojęciem lokalności. Pozwoliło to włączyć do historii sztuki także kultury pozaeuropejskie. Jak widzimy strukturalizacja zasobów historii sztuki ule-
  28
  gała w swoim rozwoju historycznym ciągłym zmianom. Dlatego w akademickim podręczniku historii sztuki Ksawery Piwocki (ryc. 52) przyjął kompromisową, stosowaną w naukach historycznych, formułę podziału historii na: starożytność, średniowiecze i czasy nowożytne. W dalszych podziałach stosował przyjęty przez Vasariego podział na stulecia (ryc. 53). Rozszerzył też obszar sztuki o artystów funkcjonujących poza strukturami oficjalnej sztuki, nazywanych artystami prymitywnymi (ryc. 54, 55). Oprócz przyjętego w szkolnej historii sztuki podstawowego podziału na style, funkcjonują też inne, wywodzące się z innych źródeł podziały. W chronologii kultur pozaeuropejskich dominują podziały dynastyczne, funkcjonujące także śladowo w Europie, że wspo- mnę tradycyjny podział na okresy panowania Ludwika XIV (barok); Ludwika XV (ro- koko) i Ludwika XVI (klasycyzm). W sztuce ogrodowej występują też podziały wynika- jące z miejsca, gdzie nowe idee się zrodziły – przykładem podział na: ogrody włoskie (renesans, ryc. 54), ogrody francuskie (barok, ryc. 55) i ogrody angielskie (romantyzm, ryc. 56). Wszystkie wymienione podziały opierały się na analizie dzieł sztuki oraz w różnym stopniu na ich kontekście historycznym. Zmiany w sztuce, które są tak rady- kalne, jak zmiany paradygmatów w nauce, nie są wywołane tylko procesami za- chodzącymi w sztuce, wynikają z reakcji na wydarzenia o charakterze zewnętrznym, które dopiero wywołują odpowiednią reakcję w świecie sztuki.
  Ryc. 52. Ksawery Piwocki Ryc. 53. Ksawery Piwocki. Dzieje sztuki w zarysie. Wydanie z 1987roku
    29

    Ryc. 54. Niko Pirosmani. Port w Batumi, olej, tektura, Ryc. 55. Nikifor (Epifaniusz Drowniak),
  92x117cm, 1900r., Muzeum Sztuki Gruzji, Tbilisi
  Urząd Gminy w Krynicy, akware- la/gwasz, papier, 30x20cm., 1949r., Muzeum Nikifora Krynica-Zdrój
  Ryc. 55. Ogród francuski – Wersal, fot. J. Ryl- ke
    Ryc. 54. Ogród włoski – Ogrody Boboli, Floren- cja, fot. J. Rylke
  30

   Ryc. 56. Ogród angielski – Hyde Park, Londyn, fot. J. Rylke
  Warto zwrócić uwagę na inne, nie formalne i historyczne, ale psychologiczne podzia- ły zasobu dzieł sztuki. Funkcjonowały one już u Vasariego, który podniósł rolę indywi- dualności inicjujących nowe trendy w sztuce. Jednak dopiero Fryderyk Nietzsche (ryc. 57), opierając się, jak poprzednicy, także na sztuce antycznej, wprowadził w 1872 roku w książce: Narodziny tragedii, czyli hellenizm i pesymizm (ryc. 58) podział na dwie, kreujące dzieła sztuki, postawy psychologiczne– śpiącą i śniącą postawę apollińską z wspierającymi go muzami i upojoną postawę dionizyjską z towarzyszą- cymi mu menadami. Pisał on: Zyskamy wiele dla wiedzy estetycznej, doszedłszy nie tylko do logicznego wniosku, lecz do bezpośredniej pewności zapatrywania, że po- stępowy rozwój sztuki wiąże się z dwoistością żywiołów apollińskiego i dyonizyjskiego: podobnie, jak pokolenie od dwoistości płci zależy, przy ustawicznej walce i w pew- nych odstępach czasu tylko zjawiającem się pojednaniu [Nietzsche 1907, s. 21]. Nie- tzsche odwołuje się w swojej koncepcji przede wszystkim do muzyki i teatru, ale przy- wołuje też stosowne wizerunki. Apolliński jest według niego wizerunek Przemienienia w obrazie Rafaela (ryc. 59), a dionizyjski wyraz ma drzeworyt Dürera przedstawiający jeźdźców Apokalipsy (ryc. 60). Bachus, czyli rzymski odpowiednik Dionizosa, był ulu- bionym motywem w sztuce przełomu renesansu i baroku (ryc. 61). Także w połowie XX wieku te relacje stały się ponownie aktualne. Dobrze oddał w rysunku te dwie postawy jeden z najważniejszych architektów XX wieku, Le Corbusier (ryc. 62). Na nieco inne źródła postaw psychologicznych zwrócił uwagę pod koniec XX wieku amerykański architekt Donald Schön [1983], który wyróżnił dwie postawy charaktery- zujące stosunek artysty do rzeczywistości. Jedną z nich jest postawa refleksyjnego
  31

  praktyka (The Reflective Practitioner), czyli człowieka o kreatywnej konstrukcji psy- chicznej, dominującego w okresach intensywnych zmian w życiu środowiskowym i społecznym. Schön uważał, że w innych okresach wystarcza postawa druga, cha- rakteryzująca sprawnego rzemieślnika.
  Maria Salomea Skłodowska-Curie[a] (ur. 7 listopada 1867 w Warszawie, zm. 4 lipca 1934 w Passy) – polska fizyk i chemik, dwukrotna laureatka Nagrody Nobla (1903[2], 1911[3]).

  W 1891 Maria Skłodowska wyjechała z Królestwa Polskiego do Paryża, by podjąć studia na Sorbonie (w XIX wieku kobiety nie mogły studiować na ziemiach polskich[b]); następnie rozwinęła tam swoją karierę naukową. Była prekursorką nowej gałęzi chemii – radiochemii. Do jej dokonań należą: rozwinięcie teorii promieniotwórczości, technik rozdzielania izotopów promieniotwórczych oraz odkrycie dwóch nowych pierwiastków – radu i polonu. Z jej inicjatywy prowadzono także badania nad leczeniem raka za pomocą promieniotwórczości.


  Dyplom Nagrody Nobla w dziedzinie fizyki, przyznany w grudniu 1903 r. Piotrowi i Marii Curie
  Nagrodą Nobla została wyróżniona po raz pierwszy w 1903 – z fizyki, wraz z mężem Pierre’em Curie i z Henrim Becquerelem, za badania nad odkrytym przez Becquerela zjawiskiem promieniotwórczości. Po raz drugi została nagrodzona w 1911 – z chemii za odkrycie polonu i radu, wydzielenie czystego radu i badanie właściwości chemicznych pierwiastków promieniotwórczych. Należy do grona jedynie czterech osób, który otrzymały Nagrodę Nobla więcej niż raz. Wśród nich jest jedną z dwóch, które otrzymały nagrody w różnych dyscyplinach. W tej czwórce jest też jedyną kobietą oraz jedynym uczonym uhonorowanym w dwóch różnych naukach przyrodniczych[c]. Mimo polskiej narodowości i sentymentów do kraju, nigdy nie otrzymała polskiego obywatelstwa – do Francji wyjechała z paszportem Imperium Rosyjskiego.

  Maria Skłodowska-Curie to pierwsza kobieta, która spoczęła w paryskim Panteonie w dowód uznania zasług naukowych. Z mężem Pierre’em Curie miała dwie córki: Ève Curie i Irène Joliot-Curie.


  Spis treści
  1	Życiorys
  1.1	Dzieciństwo i młodość w Królestwie Polskim
  1.2	Studia na Sorbonie i Pierre Curie
  1.3	Odkrycie polonu i radu
  1.4	Śmierć Pierre’a Curie
  1.5	Druga Nagroda Nobla i skandal z Paulem Langevinem
  1.6	Instytut Radowy
  1.7	I wojna światowa
  1.8	Dwudziestolecie międzywojenne
  2	Wyróżnienia i nagrody
  3	Upamiętnienie
  3.1	Filmy
  3.2	Sztuki teatralne
  3.3	Patronat szkół
  3.4	Pomniki
  3.5	Monety i banknoty
  3.6	Znaczki pocztowe
  3.7	Inne
  4	Drzewo genealogiczne
  5	Uwagi
  6	Przypisy
  7	Bibliografia
  8	Literatura
  9	Linki zewnętrzne
  Życiorys
  Dzieciństwo i młodość w Królestwie Polskim

  Władysław Skłodowski oraz, od lewej, Maria, Bronisława, Helena, 1890
  Maria Skłodowska urodziła się w Warszawie (wtedy znajdującej się w Królestwie Polskim, będącym częścią Imperium Rosyjskiego) jako piąte i ostatnie dziecko w rodzinie nauczycielskiej, wywodzącej się z drobnej szlachty. Jej ojciec Władysław, pochodził z rodziny, która miała prawo do posługiwania się herbem Dołęga, zaś matka z rodziny z herbem Topór[4][5]. Dziadek Józef Skłodowski był szanowanym lubelskim pedagogiem. Ojciec Władysław Skłodowski był nauczycielem matematyki i fizyki oraz dyrektorem kolejno dwóch warszawskich gimnazjów męskich, zmuszony przez władze carskie prowadził również w domu stancję dla chłopców. Matka Bronisława Boguska, była przełożoną warszawskiej pensji dla dziewcząt z dobrych domów. Oboje rodzice wychowywali swoje dzieci w duchu głębokiego patriotyzmu. Rodzeństwem Marii byli: Zofia (1861–1876), Józef (1863–1937) – znany warszawski lekarz, Bronisława (1865–1939) – lekarka i działaczka społeczna i Helena (1866–1961) – nauczycielka. Kiedy Maria miała 9 lat, jej najstarsza siostra Zofia zmarła na tyfus. Dwa lata później, w wieku 42 lat zmarła jej matka, która od lat chorowała na gruźlicę[6]. Ojciec był ateistą, matka zaś głęboko wierzącą katoliczką. Po śmierci siostry i matki Maria wpadła w depresję, straciła też wiarę w Boga i stała się ateistką[7][8], a według Reida agnostyczką[9].

  Gdy Maria miała 10 lat rozpoczęła naukę na pensji dla dziewcząt, którą wcześniej prowadziła jej matka. Następnie kształciła się w III Żeńskim Gimnazjum Rządowym, które ukończyła w 1883 ze złotym medalem[6]. Kolejny rok spędziła na wsi u ziemiańskiej rodziny jej ojca, gdzie regenerowała siły fizyczne i psychiczne po bolesnych przeżyciach związanych ze śmiercią matki i siostry. Po powrocie do Warszawy udzielała korepetycji z matematyki, fizyki, języków obcych (znała polski, rosyjski, niemiecki, angielski, francuski)[10][6]. W Warszawie Maria poznała Bronisławę Piasecką – nauczycielkę, którą przepełniały idee pozytywizmu. Pod jej wpływem Maria wraz z siostrami – Bronią i Helą wstąpiły na Uniwersytet Latający[6]. Był to czas, kiedy młode Skłodowskie poznały wybitnych profesorów, którzy przekazali im zakazaną przez władzę wiedzę. W wieku około 16 lat, ostatecznie zadeklarowała się jako ateistka zamieszczając w swoim pamiętniku racjonalistyczną krytykę przeciwko instytucjonalnemu oszukiwaniu w Kościele, jak również fragmenty obrazoburczej książki „Żywot Jezusa” autorstwa byłego księdza Josepha Ernesta Renana. Kienzler podsumowuje: „Odtąd w jej życiu miejsce wiary i Boga zastąpiła nauka”[11].


  Kamienica Łyszkiewicza przy ul. Freta 16 w Warszawie, miejsce urodzenia Marii Skłodowskiej. Od 1967 siedziba muzeum noblistki
  Zafascynowane nauką, Maria i Bronia zawarły umowę, w myśl której najpierw na studia do Paryża wyjedzie starsza z nich, a młodsza będzie pracować w kraju na jej utrzymanie. Po zakończonych studiach we Francji, Bronia miałaby utrzymywać Marię[12]. W związku z tym została guwernantką najpierw w prawniczej rodzinie z Krakowa, a następnie u ziemiańskiej rodziny Żorawskich, mieszkających w majątku ziemskim w Szczukach. Tam Maria uczyła dwie córki Żorawskich, a w wolnych chwilach, za zgodą Żorawskiego uczyła wiejskie dzieci czytania, pisania i liczenia[6]; działalność ta była zabroniona i bardzo surowo karana przez carskie władze.

  W Szczukach Maria poznała syna Żorawskich, Kazimierza, wtedy młodego studenta matematyki. Młodzi zakochali się w sobie i dość szybko zaręczyli. Rodzice Kazimierza jednak stanowczo odrzucili pomysł ślubu ich syna z ubogą guwernantką, a sam Kazimierz nie potrafił się im przeciwstawić. Upokorzona Maria pracowała w Szczukach jeszcze piętnaście miesięcy. Żyjąc nadzieją na małżeństwo, raz jeszcze spotkała się z Kazimierzem w Zakopanem. Spotkanie potwierdziło jednak tylko obawy Marii, że do małżeństwa nie dojdzie. Ostatecznie zerwała znajomość z młodym Żorawskim[13][14]. W 1889 upokorzona i odtrącona Maria, po czterech latach żalu, bólu, samotności i ciężkiej pracy powróciła do Warszawy. Tutaj zaczęła uzupełniać swoją wiedzę z chemii i fizyki w laboratoriach Muzeum Przemysłu i Rolnictwa przy Krakowskim Przedmieściu. Pomagał jej cioteczny brat Józef Boguski, były asystent Dymitra Mendelejewa oraz chemik Napoleon Milicer, były współpracownik Roberta Bunsena[6]. To właśnie ci uczeni nauczyli młodą Skłodowską analizy chemicznej, którą później mogła wykorzystać przy pracach umożliwiających jej wyizolowanie radu i polonu.

  Na początku 1890, zgodnie z wcześniejszą umową, Bronisława, która kilka miesięcy wcześniej poślubiła Kazimierza Dłuskiego (także lekarza), zaprosiła ją do swojego paryskiego mieszkania, oferując pełne utrzymanie. Maria jeszcze przez rok się wahała, dokształcała, udzielała korepetycji, aż na początku 1891 zdecydowała się wyjechać do Paryża[6][15].

  Studia na Sorbonie i Pierre Curie

  Karta tytułowa pracy doktorskiej Marii Skłodowskiej-Curie z 1903
  Maria Skłodowska rozpoczęła naukę na Sorbonie w listopadzie 1891. Jako przedmiot studiów wybrała matematykę i fizykę. Jej nauczycielami akademickimi byli Paul Appel, Henri Poincaré oraz Gabriel Lippmann – wybitni uczeni o światowej sławie. Życie i czas w Paryżu Maria dzieliła pomiędzy naukę i grę w amatorskim teatrze. To właśnie w czasie studiów podczas jednego z przedstawień pt. „Polska, która kruszy kajdany” poznała i zaprzyjaźniła się z 7 lat starszym pianistą – Ignacym Janem Paderewskim[16]. 28 lipca 1893 otrzymała licencjat z fizyki z pierwszą lokatą, a rok później licencjat z matematyki z drugą lokatą[6].

  Po ukończonych studiach, Gabriel Lippmann pomógł Marii otrzymać stypendium naukowe nad badaniami naukowymi związanymi z magnetycznymi właściwościami różnych rodzajów stali. W tym samym czasie Maria poznała u prof. Józefa Wierusza-Kowalskiego skromnego naukowca – Pierre’a Curie[17][18]. Był on o osiem lat starszy od Marii, był wspólnie z bratem Jacques’m odkrywcą piezoelektryczności, autorem „prawa Curie” i zasady symetrii, konstruktorem piezokwarcu i „wagi Curie”[19]. Maria i Pierre szybko znaleźli wspólne tematy do rozmów. 26 lipca 1895 Maria Skłodowska i Pierre Curie zawarli cywilny związek małżeński[6]. Podczas ceremonii towarzyszyła im tylko najbliższa rodzina i kilku przyjaciół. W podróż poślubną pojechali na rowerach – prezencie ślubnym od jednego z przyjaciół[20].

  Odkrycie polonu i radu

  Pierre Curie
  W 1896 Henri Becquerel (1852–1908), fizyk francuski, rozpoczął badania nad solami uranu (siarczanem potasu-uranylu K2[UO2(SO4)2](H2O)2), które wykazują silną fosforescencję. 2 marca 1896 na posiedzeniu Akademii Nauk ogłosił, że minerał zawierający uran emituje nowe, nieznane promieniowanie bez uprzedniego naświetlania. Becquerel przeprowadził kilka doświadczeń, na podstawie których stwierdził m.in. że uran i jego związki chemiczne w stanie krystalicznym, rozpuszczone czy też stopione samorzutnie emitują promieniowanie, które zaczernia kliszę fotograficzną, jonizuje powietrze i przenika przez nieprzezroczyste ciała. Ponadto stwierdził (błędnie), że promieniowanie uranowe jest zbliżone właściwościami do zwykłego światła i podobnie jak ono ulega odbiciu, załamaniu i polaryzacji. Z końcem 1897 Maria Skłodowska-Curie poszukując tematu do rozprawy w celu uzyskania stopnia doktora podjęła pierwsze badania naukowe z promieniami Becquerela[21][22].

  W tym samym roku, 12 września przyszła na świat pierwsza córka Marii i Pierre’a – Irène[6], późniejsza laureatka Nagrody Nobla z chemii (była drugą kobietą wyróżnioną tą nagrodą w dziedzinie chemii).


  Odrestaurowany układ okresowy z lat 1904–1945 na ścianie Audytorium Chemicznego Politechniki Gdańskiej. Zwraca uwagę brak polonu (l.a. 84), odkrytego już w 1898 przez Marię Skłodowska-Curie[23], oraz obecność mazura (masurium, symbol Ma, l.a. 43), opisanego w 1925 przez badaczy niemieckich, a którego odkrycie nie zostało uznane na świecie[24]
  Maria podejmując prace naukowe nad promieniowaniem odkrytym przez Becquerela zastosowała przede wszystkim zamiast kliszy fotograficznej używanej przez uczonego bardzo czuły elektrometr, skonstruowany przez Pierre’a i jego brata Jacques’a Curie[25][26]. Dzięki temu wynalazkowi stwierdziła, że natężenie promieni Becquerela zależy od zawartości uranu w próbce i jest do niej proporcjonalne. To spostrzeżenie umożliwiło jej wyciągniecie słusznego wniosku, że jest ono właściwością atomową uranu. Kolejnym osiągnięciem Marii było udowodnienie, że poza uranem także tor emituje promieniowanie[d]. Następnie Maria Curie dowiodła, że emisja promieniowania niektórych minerałów zawierających uran (blenda smolista, chalkolit czy autunit) jest znaczne silniejsza niż wynikałoby to z zawartości uranu w ich składzie. Ponieważ znała skład chemiczny chalkolitu [Cu(UO2)2(PO4)2·(8–12)H2O] stwierdziła, że tylko uran jest pierwiastkiem promieniotwórczym w tym minerale. Wysunęła więc słuszną hipotezę, że minerał ten musi zawierać domieszkę nowego, nieznanego pierwiastka chemicznego. Maria otrzymała w laboratorium chalkolit i udowodniła tym samym, że syntetyczny chalkolit emituje słabsze promieniowanie. Był to dowód eksperymentalny na istnienie nowego pierwiastka chemicznego. Do badań Marii dołączył Pierre Curie. Małżonkowie Curie opracowali metodę wskaźników promieniotwórczych, dzięki czemu określili zdolność promieniowania nowego pierwiastka. Za pomocą przemian chemicznych wyodrębnili nowy, nieznany dotąd pierwiastek chemiczny. 18 lipca 1898 przedstawili dzieło naukowe, w którym donosili o odkryciu polonu (symbol Po, liczba atomowa 84), pierwiastka nazwanego na cześć Polski. Na kolejny sukces małżonkowie Curie nie musieli zbyt długo czekać. 26 grudnia 1898 wspólnie z Gustavem Bémontem donieśli o odkryciu kolejnego pierwiastka chemicznego – radu (symbol Ra, liczba atomowa 88)[6].


  Maria z mężem w laboratorium
  Małżonkowie Curie zbadali promieniowanie emitowane przez rad i polon, stwierdzając m.in., że związki promieniotwórcze świecą, sole radu wydzielają ciepło, zabarwiają porcelanę i szkło, promieniowanie przechodzi przez powietrze i pewne ciała, że może przekształcić tlen cząsteczkowy (O2) w ozon (O3). Pierre Curie poddał swoje ramię kilkugodzinnemu działaniu radu, a powstałą trudno gojącą się ranę obserwował i opisał. Za swoje prace małżonkowie Curie zostali wyróżnieni licznymi nagrodami m.in. Plante, Lacaze, Gegner, Osiris, Medalem Davy. W 1903 Maria przedstawiła tezy swojej rozprawy doktorskiej pt. „Badanie ciał radioaktywnych”[27]. W sierpniu tego roku urodziła drugą córkę, która zmarła po porodzie[28][6].

  W 1903 Maria i Pierre Curie otrzymali wspólnie z Becquerelem Nagrodę Nobla z fizyki za badania nad zjawiskiem promieniotwórczości. 6 grudnia 1904 Maria urodziła trzecią córkę, Ewę – przyszłą biografkę matki, pianistkę i działaczkę pokojową[6].

  Śmierć Pierre’a Curie
  W czwartek, 19 kwietnia 1906 Pierre Curie wracając z zebrania Stowarzyszenia Profesorów Wydziałów Nauk Ścisłych zginął potrącony przez konny wóz ciężarowy[6]; miał wtedy 47 lat. Zrozpaczona Maria przez rok prowadziła tzw. „Dziennik żałobny”, w którym opisywała ból, żal i pustkę, jaka jej pozostała po śmierci ukochanego męża, przyjaciela, towarzysza[29]. W maju 1906, 38-letnia Maria dostała katedrę fizyki po mężu. Pierwszy wykład prowadziła 5 listopada 1906. Została tym samym pierwszą kobietą profesorem na paryskiej Sorbonie[6].

  Druga Nagroda Nobla i skandal z Paulem Langevinem

  Maria Skłodowska-Curie wśród innych wielkich uczonych początku XX wieku podczas I konferencji Solvayowskiej w Brukseli w 1911 (m.in. Wien, Einstein, Maurice de Broglie – brat Louisa de Broglie, Nernst, Planck, Poincaré, Rutherford); pierwszy z prawej: Paul Langevin; drugi z prawej: Albert Einstein

  Dyplom Nagrody Nobla z 1911 roku
  Po śmierci Pierre’a Maria oddała się całkowicie pracy: otrzymała rad w stanie metalicznym, opracowała i udoskonaliła metody izolowania i otrzymywania nowych substancji, podała definicję międzynarodowego wzorca radu. Brała także czynny udział w konferencjach i spotkaniach międzynarodowych m.in. w konferencji Solvaya. Wspólnie z grupą przyjaciół stworzyła szkołę, gdzie dzieci uczono w nowatorski sposób (w laboratoriach, muzeach, teatrach). W 1911 Maria zgłosiła swoją kandydaturę do Francuskiej Akademii Nauk, ale przepadła w głosowaniu. Warto w tym miejscu podkreślić, że Maria była laureatką Nagrody Nobla, trzykrotną laureatką Akademii Nauk w Paryżu, posiadała doktoraty honorowe uniwersytetów m.in. w Edynburgu, Genewie, Manchesterze, była członkiem Akademii Nauk w Petersburgu, Bolonii, Pradze, członkiem Akademii Umiejętności w Krakowie. Zwyciężyła jednak seksistowska postawa wobec kobiet i ksenofobiczna postawa wobec cudzoziemców[30]. Pierwszą kobietę członkowie Akademii Nauk przyjęli ponad pół wieku później, w 1962. Była nią Marguerite Perey, doktorantka Marii Skłodowskiej-Curie.

  Wkrótce po porażce w Akademii ujawniony został romans Marii Skłodowskiej-Curie z fizykiem francuskim Paulem Langevinem, który trwał około roku, w latach 1910–1911[6]. Langevin był żonaty i porzucił swoją rodzinę[31]. Maria Skłodowska-Curie w oczach prasy, zwłaszcza brukowej, była osobą rozbijającą rodzinę Langevinów, w dodatku była od Paula o 4 lata starsza, a poza tym była cudzoziemką. Michel Langevin, wnuk Paula, ożenił się wiele lat później z Hélène Joliot, wnuczką Marii Skłodowskiej-Curie. Oboje byli, podobnie jak ich rodzice i dziadkowie, naukowcami (w ich przypadku – fizykami nuklearnymi). Hélène Langevin-Joliot jest obecnie emerytowaną dyrektorką badań w Centre national de la recherche scientifique w Paryżu.

  Maria była zdeklarowaną niewierzącą i pochodziła z Polski, dla większości Francuzów była utożsamiana z bliżej nieokreślonym terytorium pod berłem rosyjskiego cara, gdzie znaczny procent ludności stanowili Żydzi – snuto przypuszczenia, że jest Żydówką (co w tamtych czasach było w ksenofobicznych kręgach Francji uważane za mocno podejrzane – nie ucichły bowiem jeszcze resentymenty, które kilkanaście lat wcześniej doprowadziły do sprawy Dreyfusa), pomimo że w rzeczywistości pochodziła ze szlacheckiego polskiego rodu Dołęga-Skłodowskich, a w dzieciństwie została ochrzczona w wierze katolickiej. Domniemania paryskich brukowców oparte były na tym, że Maria Skłodowska-Curie nosiła po babce drugie imię Salomea, które w Polsce było popularnym imieniem chrześcijańskim, zaś we Francji kojarzyło się z Salomé, używanym przez Żydówki.

  7 listopada 1911 Szwedzka Akademia Nauk przyznała Marii drugą, tym razem samodzielną Nagrodę Nobla z chemii za odkrycie polonu i radu[6]. Została pierwszym człowiekiem wyróżnionym tą nagrodą dwukrotnie i pierwszą kobietą laureatką Nobla w dziedzinie chemii.

  Instytut Radowy
  Po otrzymaniu drugiej Nagrody Nobla, Maria przekonała rząd Francji do przeznaczenia środków na budowę prywatnego Instytutu Radowego – Institut du Radium (obecnie Institut Curie)[6], który został wzniesiony w 1914 i w którym prowadzono badania z zakresu chemii, fizyki i medycyny. Instytut ten stał się kuźnią noblistów – wyszło z niego jeszcze czworo laureatów nagrody Nobla, w tym córka Marii Skłodowskiej-Curie, Irène, i zięć Frédéric Joliot-Curie. W Instytucie prowadzono podstawowe prace i badania nad promieniotwórczością i radioizotopami[32][33][34].

  I wojna światowa
  Gdy 1 sierpnia 1914 wybuchła I wojna światowa, siedemnastoletnia Irène i dziesięcioletnia Ève przebywały z dala od Paryża i matki. Były na wakacjach w l’Arcouest pod opieką przyjaciół Marii. Maria Skłodowska-Curie pozostała w Paryżu, by strzec Instytutu Radowego i próbki radu. Rząd ogłosił, że rad znajdujący się w Instytucie Radowym stanowi dobro narodowe i należy go ochronić. Uczona wywiozła rad na czas wojny do Bordeaux[35][36]. Maria nie mogąc służyć Polsce, postanowiła służyć Francji. Zebrała aparaty rentgenowskie z paryskich pracowni i zorganizowała specjalne samochody z aparaturą, tzw. „małe Curie”. Były to pionierskie działania z zakresu diagnostyki zdrowia[37][38]. Dzięki jej pracy i wytrwałości można było wykonywać zdjęcia rentgenowskie w polowych warunkach. Marii towarzyszyli lekarze wojskowi i Irène, która razem z matką szkoliła techników radiologów. Ta działalność uratowała wielu żołnierzy od pewnej śmierci. Była także członkinią Szwajcarskiego Komitetu Generalnego Pomocy Ofiarom Wojny w Polsce[39].

  W lipcu 1916, jako jedna z pierwszych kobiet, uzyskała prawo jazdy, by móc prowadzić samochód[40].

  Dwudziestolecie międzywojenne
  W maju 1921, dzięki amerykańskiej dziennikarce Marii Meloney, Maria wraz z córkami wyruszyła w podróż do Stanów Zjednoczonych, gdzie dzięki zbiórce pieniędzy wśród Polonii amerykańskiej oraz amerykańskich milionerów otrzymała pieniądze na zakup grama radu do Instytutu Radowego. Oprócz wymarzonego grama radu Maria dostała dodatkową gotówkę na wyposażenie laboratorium. Kluczyk do szkatułki z cennym radem wręczył Marii prezydent USA Warren Harding[41][38].

  W 1926 Irène poślubiła Frédérica Joliot. Małżeństwo Joliot-Curie dokonało w 1934 wielkiego odkrycia – sztucznej radioaktywności, za co w 1935 otrzymali Nagrodę Nobla z chemii. Pod koniec lat dwudziestych zdrowie Marii Skłodowskiej-Curie zaczęło się coraz bardziej pogarszać. Maria zaczęła tracić słuch i wzrok[42]. W 1929 Maria Meloney zaprosiła Marię Curie jeszcze raz do Stanów Zjednoczonych. Tym razem za zebrane pieniądze Maria kupiła gram radu dla Instytutu Radowego w Warszawie (obecnie Narodowy Instytut Onkologii im. Marii Skłodowskiej-Curie – Państwowy Instytut Badawczy w Warszawie). Kluczyk do szkatułki z radem wręczył tym razem prezydent USA Herbert Hoover[43][38]. Maria przekazała bezcenny dar swojej siostrze Bronisławie. Szpital został otwarty przez obie siostry w maju 1932[38]. W 1934 Maria zaczęła czuć się coraz gorzej: miała wysoką temperaturę, pojawiły się dreszcze. Lekarze zdiagnozowali grypę, później gruźlicze zmiany w płucach. Zaproponowali wyjazd do sanatorium. Maria wraz z córką Ewą jako pielęgniarką wyjechała do sanatorium Sancellemoz w Passy. Tam na miejscu lekarze znaleźli prawdziwą przyczynę osłabienia Marii – niedokrwistość aplastyczną (miała także chorobę popromienną wywołaną przez promieniowanie jonizujące) o przebiegu piorunującym. Maria Skłodowska-Curie zmarła tam 4 lipca 1934 o godz. 4 rano[44][38]. Pogrzeb odbył się 6 lipca 1934 w gronie rodziny i najbliższych przyjaciół. Maria spoczęła obok Pierre’a na cmentarzu w Sceaux. 20 kwietnia 1995 szczątki Marii i Pierre’a Curie zostały przeniesione do Panteonu w Paryżu.

  Wyróżnienia i nagrody
  Maria Skłodowska-Curie w 1909, podobnie jak jej mąż wcześniej, odmówiła przyjęcia francuskiego Krzyża Kawalerskiego Orderu Legii Honorowej[45], ale w 1919 przyjęła odznaczenie hiszpańskim Krzyżem Wielkim Orderu Cywilnego Alfonsa XII[46][47]. 11 listopada 2018 otrzymała pośmiertnie Order Orła Białego[48]. Uhonorowana została również doktoratami honorowymi[49]:

  Politechniki Lwowskiej – 1912,
  Uniwersytetu Poznańskiego – 1922,
  Uniwersytetu Jagiellońskiego – 1924,
  Politechniki Warszawskiej – 1926.
  W lutym 1924 jednomyślną decyzją warszawskiej rady miejskiej otrzymała honorowe obywatelstwo Warszawy[50]. W maju 1928 została wyróżniona honorowym obywatelstwem szkockiego miasta Glasgow[51].

  Upamiętnienie
  Memorabilia

  Symboliczna tablica nagrobna na grobowcu rodzinnym na Starych Powązkach w Warszawie
  Filmy
  Do tej pory powstało kilka filmów biograficznych o Marii Skłodowskiej-Curie:

  Curie-Skłodowska (ang. Madame Curie) – amerykański film z 1943 w reżyserii Mervyna LeRoya. W rolę Marii Skłodowskiej wcieliła się Greer Garson[52]. Obraz powstał na podstawie książki Ève Curie „Maria Curie”.
  Maria Skłodowska-Curie podtytuł W stulecie wielkiej uczonej – film biograficzny w reżyserii Stanisława Grabowskiego z 1967. Stworzono go w związku z setną rocznicą urodzin Marii Curie w dniu 7 listopada 1967[53][54].
  Marie Curie – miniserial telewizyjny w reżyserii Johna Glenistera z 1977. Rolę Marii Curie odegrała Jane Lapotaire[55].
  Maria Curie – biograficzny miniserial telewizyjny z 1990 w reżyserii Michela Boisronda. Rolę Marii Curie odegrała Marie-Christine Barrault[56].
  Maria – film biograficzny w reżyserii Krzysztofa Szmagiera z 1998. Powstał on z inicjatywy Komitetu Obchodów 100-lecia Odkrycia Polonu i Radu[57].
  Palmy Pana Schutza – francuski film biograficzny z 1997 w reżyserii Claude’a Pinoteau z Isabelle Huppert w roli Marii Skłodowskiej-Curie.
  Maria Skłodowska-Curie – film biograficzny w reżyserii Bohdana Rączkowskiego z 2004[58].
  Maria – film dokumentalno-fabularyzowany w reżyserii Alicji Albrecht z 2011[59]. W roli Marii Skłodowskiej-Curie Joanna Szczepkowska. Film zawiera wspomnienia wnuczki uczonej – Heleny Langevin-Joliot, wypowiedzi jej polskich i francuskich biografów, zdjęcia i krótkie archiwalne fragmenty filmowe. Znaczną część stanowią nastrojowe sceny fabularyzowane, ilustrowane listami i wspomnieniami uczonej.
  Śladami Marii Skłodowskiej-Curie – film dokumentalno-fabularyzowany w reżyserii Krzysztofa Rogulskiego z 2011[60]. W roli Marii Skłodowskiej-Curie Elisabeth Duda. W filmie zaprezentowano m.in. wywiady z wnuczką Marii Skłodowskiej-Curie, prof. Hélène Langevin-Joliot oraz z pierwszą francuską astronautką, Claudie Haignere.
  Maria Skłodowska-Curie (fr. Marie Curie) – biograficzny film fabularny w reżyserii Marie Noëlle z 2016, nakręcony w koprodukcji francusko-niemiecko-polsko-belgijskiej. W roli Marii Skłodowskiej-Curie Karolina Gruszka.
  Skłodowska (ang. Radioactive) – biograficzny film fabularny w reżyserii Marjane Satrapi z 2019. W roli Marii Skłodowskiej-Curie Rosamund Pike.
  Sztuki teatralne
  Promieniowanie – sztuka Kazimierza Brauna[61]
  Radiation – a passion of Marie Curie – sztuka amerykańskiego aktora i reżysera Alana Aldy[62]
  Blanche i Marie – sztuka napisana przez Cezarego Ibera
  Madame Curie – opera Elżbiety Sikory do libretta Agaty Miklaszewskiej, premiera 15 listopada 2011
  Amaterasu – sztuka Piotra Skotnickiego podsumowująca rok Marii Curie; Teatr Polskiego Radia, premiera 4 stycznia 2012[63]
  Patronat szkół
  Maria Skłodowska-Curie jest patronką wielu placówek naukowych i edukacyjnych w Polsce i we Francji, m.in. Uniwersytet Marii Curie-Skłodowskiej w Lublinie.

   Z tym tematem związana jest kategoria: Polskie licea ogólnokształcące im. Marii Skłodowskiej-Curie.
  Pomniki
  Maria Skłodowska-Curie została symbolicznie upamiętniona inskrypcją na grobowcu rodzinnym na Cmentarzu Powązkowskim w Warszawie[64].
  Popiersie Marii Skłodowskiej-Curie stoi w Parku im. Henryka Jordana w Krakowie (IV.8).
  W czerwcu 2014 odsłonięto w Warszawie rzeźbę wykonaną z brązu poświęconą uczonej[65].
  Monety i banknoty
  	W Wikimedia Commons znajdują się multimedia związane z tematem:
  Maria Skłodowska-Curie w sztuce

  Maria Skłodowska-Curie na srebrnej 100-frankowej monecie z 1984 roku

  Para noblistów na banknocie 500-frankowym z 1995 roku
  Maria Skłodowska-Curie była kilkukrotnie upamiętniana na monetach i banknotach, m.in. polskich, francuskich i hiszpańskich[66].

  Po raz pierwszy jej wizerunek umieszczono na pieniądzach w 1967 roku, w 100-lecie jej urodzin. Widniał na trzech polskich monetach, z czego dwie nie trafiły do szerszego obiegu. Trzecia, o nominale 10 zł, należała do serii „Wielcy Polacy”.
  W 1974 roku wykonano inną, srebrną monetę o nominale 100 zł. Awers zawierał kompozycję profilu noblistki i trzech promieni radu (alfa, beta i gamma).
  W 1979 roku wprowadzono złotą monetę o nominale 2000 zł, wzorowaną na poprzedniej.
  W latach 1989–1996 w obiegu był banknot o nominale 20 000 zł z wizerunkiem polskiej noblistki[67], zaprojektowany przez Andrzeja Heidricha.
  W 1998 roku wydano okolicznościowe monety o nominałach 2 zł i 20 zł, przedstawiające Marię Skłodowską-Curie wraz z mężem Pierre’em i z symbolami odkrytych przez nich pierwiastków. Na rewersie widnieje model atomu.
  25 listopada 2011 Narodowy Bank Polski wydał banknot kolekcjonerski o nominale 20 zł dla uczczenia setnej rocznicy przyznania Nagrody Nobla Marii Skłodowskiej-Curie w dziedzinie chemii[68]. Nie ukazała się jednak okolicznościowa moneta.
  W trzech pierwszych przypadkach podano jej podwójne nazwisko, ale z odstępem zamiast dywizu, pisząc Maria Skłodowska Curie.

  W 1984 we Francji noblistkę uwieczniono na srebrnych i złotych monetach 100-frankowych, samodzielnie.
  W 1995 wyemitowano banknot o nominale 500 franków z podobizną Marii i Pierre’a Curie.
  W obydwu wypadkach podano tylko francuskie nazwisko, po mężu, pisząc Marie Curie.

  W 2011, w 100-lecie przyznania jej nagrody Nobla z chemii, okolicznościową monetę wydał Bank Hiszpanii.
  Znaczki pocztowe
  Maria Skłodowska-Curie, zarówno sama, jak i z mężem, była upamiętniana na znaczkach pocztowych wydawanych przez poczty francuską, polską, szwedzką i Monako[69].

  Znaczki francuskie – zawsze pomijające nazwisko panieńskie Marii:

  1938: upamiętnienie małżeństwa Curie z okazji 40. rocznicy odkrycia radu. Oprócz tego wydano 20 odmian tego znaczka dla kolonii francuskich na wszystkich kontynentach.
  1967: z okazji 100. urodzin Marii
  2011: z okazji 100-lecia nagrody Nobla z Chemii
  Oprócz tego w 1998 upamiętniono odkrycie radu, jednak nie wspomniano jego odkrywców.

  Znaczki polskie – zawsze z nazwiskiem panieńskim:

  1947: znaczek z serii „Kultura polska”
  1948: reedycja w zmienionym kolorze
  1951: znaczek z okazji I Kongresu Nauki Polskiej
  1963: znaczek z serii o sławnych Polakach
  1967: Seria 3 znaczków, w tym 1 odwołujący się do nobla z chemii
  1982: znaczek w serii o noblistach polskich
  1992: upamiętnienie odkrycia radu; pominięcie męża Marii Pierre’a
  2011: upamiętnienie 100-lecia nagroda Nobla z chemii
  2017: z okazji 150. urodzin[70]
  Znaczki szwedzkie:

  1963: upamiętnienie nagrody Nobla z fizyki z Pierre’em Curie i z Henrim Becquerelem
  1971: upamiętnienie nagrody Nobla z chemii
  2011: upamiętnienie 100-lecia nagroda Nobla z chemii
  Oprócz tego w 1967, w 100. rocznicę urodzin Marii, Poczta Monako wyemitowała znaczek z Marią Skłodowską-Curie, zawierający jej nazwisko panieńskie.

  Inne
  Muzeum Marii Skłodowskiej-Curie w Warszawie przy ul. Freta 16. Zostało otwarte w stulecie urodzin noblistki w (1967).
  W 1995 Maria Skłodowska-Curie została pierwszą kobietą pochowaną pod kopułą Panteonu w Paryżu w uznaniu jej zasług.
  Sejm[71] i Senat[72] RP uchwaliły ustanowienie roku 2011 Rokiem Marii Skłodowskiej-Curie.
  26 maja 2011 otwarto w Warszawie ścieżkę edukacyjną poświęconą uczonej[73].
  W 2012 drzewo posadzone w 1932 przez Marię Skłodowską-Curie w ogrodzie Instytutu Radowego uznano za pomnik przyrody, nadając mu nazwę „Maria”[74].
  Drzewo genealogiczne